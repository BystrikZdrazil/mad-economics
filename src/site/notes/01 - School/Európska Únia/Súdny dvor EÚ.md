---
{"dg-publish":true,"permalink":"/01-school/europska-unia/sudny-dvor-eu/","tags":["year1","winterSemester","uniEU"]}
---

- **Úloha**: Zabezpečovanie rovnakého výkladu a uplatňovanie právnych predpisov EÚ v každej krajine EÚ, zabezpečovanie dodržiavania právnych predpisov EÚ zo strany krajín a inštitúcií EÚ.
- **Členovia**:
    - Súdny dvor: 1 sudca z každej krajiny EÚ a 11 generálni advokáti
    - Všeobecný súd: 2 sudcovia z každého členského štátu EÚ
- **Rok vzniku**: 1952
- **Sídlo**: Luxemburg (Luxembursko)

# Úlohy

## Výklad právnych predpisov (*prejudiciálne rozhodnutia*)
- Vnútroštátne súdy krajín EÚ majú zabezpečovať, aby sa právne predpisy EÚ riadne uplatňovali, avšak súdy jednotlivých krajín ich môžu vykladať rôzne
- **V prípade pochybností vnútroštátneho súdu o výklade alebo platnosti právneho predpisu EÚ sa tento súd môže obrátiť na Súdny dvor so žiadosťou o objasnenie**
- Rovnaký mechanizmus možno použiť na určenie, či sú vnútroštátne právo alebo prax zlučiteľné s právom EÚ

## Presadzovanie právnych predpisov (*konania o porušení povinnosti*)
- **Konanie sa vedie proti vnútroštátnym vládam pre nedodržanie právnych predpisov EÚ**
- Môže ho iniciovať Európska komisia alebo iná krajina EÚ
- Ak sa zistí, že krajina porušuje svoje povinnosti, musí okamžite uskutočniť nápravu. V opačnom prípade jej hrozí, že bude podaný druhý návrh na začatie konania, ktorého výsledkom môže byť pokuta

## Zrušenie právnych aktov EÚ (*žaloby o neplatnosti*)

- Ak existuje podozrenie, že právny akt EÚ porušuje zmluvy EÚ alebo základné práva, je možné požiadať Súd o jeho zrušenie
- Môžu tak urobiť vlády krajín EÚ, [[01 - School/Európska Únia/Rada EÚ\|Rada EÚ]], [[01 - School/Európska Únia/Európska komisia (EK)\|Európska komisia (EK)]] alebo v niektorých prípadoch [[01 - School/Európska Únia/Európsky parlament (EP)\|Európsky parlament (EP)]]
- Súkromné osoby môžu požiadať súd o zrušenie aktu EÚ, ktorý sa ich priamo týka

## Zabezpečenie konania EÚ (*žaloby proti nečinnosti*)
- [[01 - School/Európska Únia/Európsky parlament (EP)\|Európsky parlament (EP)]], [[01 - School/Európska Únia/Európska rada (ER)\|Európska rada (ER)]] a [[01 - School/Európska Únia/Európska komisia (EK)\|Európska komisia (EK)]] musia za istých okolností urobiť určité rozhodnutia. V opačnom prípade môžu vlády krajín EÚ, ostatné európske inštitúcie a (za určitých podmienok) jednotlivci alebo spoločnosti podať sťažnosť Súdnemu dvoru.

## Sankcionovanie inštitúcií EÚ (*nárok na náhradu škody*)
- Akákoľvek osoba alebo spoločnosť, ktorých záujmy boli poškodené v dôsledku konania alebo nekonania EÚ alebo jej pracovníkov, môžu podať návrh na začatie konania proti nim na Súde.

# Zloženie

## Súdny dvor
Zaoberá sa žiadosťami vnútroštátnych súdov o prejudiciálne rozhodnutia, určitými návrhmi o zrušenie rozhodnutí a odvolaniami

## Všeobecný súd
Rozhoduje o návrhoch na zrušenie rozhodnutí, ktoré podali jednotlivci, spoločnosti a v niektorých prípadoch aj vlády krajín EÚ. V praxi to znamená, že tento súd sa zaoberá najmä právnymi predpismi z oblastí hospodárskej súťaže, štátnej pomoci, obchodu, poľnohospodárstva, obchodných značiek