---
{"dg-publish":true,"permalink":"/01-school/marketing/distribucia/","tags":["year1","winterSemester","uniMRK"]}
---

Je to súbor operácií, ktorými sa tovar (produkt) alebo služba z oblasti výroby odovzdáva k dispozícii konečnému spotrebiteľovi alebo používateľovi **v správnom množstve, kvalite, cene, mieste a čase**.

# 2 základné úlohy
1. Vytváranie hodnoty vo forme pridanej hodnoty
2. Vytváranie rovnováhy medzi ponukou a dopytom

# Funkcie
Delia sa na **koordinačné** a **organizačné**.

## Koordinačné funkcie (*Akvizičná distribúcia*)
- Zhromažďovanie informácií
- Nadväzovanie kontaktov
- Rozhodovanie o stratégii
- Uzatváranie kontraktov
- Modelovanie distribučných kanálov
- Market Research

## Organizačné funkcie (*Logistika*)
- Doprava
- Skladovanie
- Zušľachťovanie tovaru
- Transformácia sortimentu
- Balenie

# Distribučný kanál
- Chápeme ako cestu tovarov a služieb od výroby po konečnú spotrebu.
- Je tvorený distribučnými orgánmi (subjektmi trhu), ktoré zabezpečujú výkon jednotlivých funkcií v distribúcii

Synonymá: *distribučná cesta*, *odbytová cesta*, *odbytový kanál*, *dodávateľský reťazec*, *distribučný tok*

**Faktory ovplyvňujúce tvorbu DK**:
1. Produkt
2. Životné prostredie
3. Zákazník,
4. Konkurencia
5. Právne obmedzenia,
6. Charakter trhu
7. Náklady

## Typológia distribučných kanálov
- **Priamy**
	- Výroba --> Spotrebiteľ
- **Nepriamy**
	- Výrobca --> Distribučné centrum --> Sprostredkovateľ --> Maloobchod --> Spotrebiteľ

### Podľa cieľového trhu
- DK na trhu organizácií (B2B)
- DK na spotrebiteľskom trhu (B2C)

### Podľa počtu distribučných orgánov
- Krátky DK
- Dlhý DK
- Široký DK
- Úzky DK

>[!info]
>**Široký** a **úzky** sú na jednej úrovni

### Podľa smeru tokov
- DK orientovaný smerom vpred
- Spätne orientovaný DK

### Podľa teritoriálnej pôsobnosti
- Lokálne DK (lokálny pivovar)
- Regionálne DK (rozvoz mlieka v rámci kraja)
- Národné DK (obmedzené národnými hranicami)
- Nadnárodné DK (víno z vybraných regiónov)
- Internacionálne DK
- Globálne DK

# Integrácia a kooperácia v distribúcii
**Ciele** sú:
- Znižovať náklady na distribúciu
- Zvyšovať efektívnosť činností a procesov pri zabezpečovaní funkcií distribúcie
- Zvyšovanie kvality poskytovaných služieb a zákazníckej obsluhy

## 3 úrovne integrovaných distribučných kanálov
**Administratívny DK** – spojene DO(distribučný orgán) kanála pod vedením jedného z nich (najsilnejšieho). Ide o prirodzenú integráciu bez dlhodobej zmluvy, bez účasti na spoločnom vlastníctve.

**Kontraktačný DK** – označovaný aj ako zmluvný DK, je zložený z nezávislých podnikov na rôznych distribučných úrovniach, ktoré spolupracujú na základe zmlúv tak, aby dosiahli konkurenčnú výhodu.

**Korporačný DK** – kanál s najvyššou mierou integrácie. Všetky DO vystupujú pod jednou značkou, dochádza tu k úzkemu kapitálovému a majetkovému prepojeniu podnikov a jednotlivé podniky strácajú svoju právnu samostatnosť (napr. automobilové koncerny alebo integrované obchodné reťazce)

# Distribučný manažment
**Hlavné úlohy**:
1. Pochopenie situácie a vývoja vo firme a jej okolí, ktoré sú relevantné pre distribúciu
2. Analýza a zhodnotenie situácie a vývoja z hľadiska šancí a rizík ako aj silných a slabých stránok
3. Určenie distribučných cieľov a stratégií
4. Organizácia distribučného systému
5. Plánovanie, koordinácia a kontrola distribučných aktivít
6. Podpora a motivácia distribučných orgánov

# Distribučné stratégie

## Intenzívna distribučná stratégia
Intenzívna distribučná stratégia - zameriava sa na produkty každodenného dopytu a každodennej spotreby
- **Nízka jednotková cena** v porovnaní s produktami selektívnej alebo exkluzívnej stratégie
- **Zväčša krátka doba trvanlivosti**
	- Rýchla spotreba daného produktu
- **Krátky nákupný čas**
	- Krátky čas rozhodovania zo strany zákazníka
- Nízke požiadavky na podmienky nákupu
- Nízka technická náročnosť produktu
- Nízke požiadavky na úroveň po nákupných služieb
- Široké spektrum používateľov produktu
- **Vo väčšine predajní sortimentu**

## Selektívna distribučná stratégia
Selektívna distribučná stratégia - zameriava sa na produkty občasného a dlhodobého dopytu
- **Pomerne vysoká cena produktu** s vyšším podielom osobného predaja
- **Odborná predajná starostlivosť**
- Zameranie na zákazníkov si vyžaduje detailnejšiu segmentáciu ako v prípade intenzívnej stratégie
- Predajne s vhodným prostredím, pričom ide **najmä o špecializované predajne**

## Exkluzívna distribučná stratégia
Exkluzívna distribučná stratégia – využíva sa pri produktoch luxusného charakteru, pričom sú na trhu nesubstitovateľné a jedinečné
- Reštriktívny výber sprostredkovateľa,
- Produkt sa predáva jednému sprostredkovateľovi alebo obmedzenému počtu sprostredkovateľov,
- **Komplexné predajné a popredajné služby vysokej kvality** spojené s individuálnym prístupom,
- Špecializované vystavovanie, vysoká úroveň aranžovania a dizajnu predajne s vysokou profesionalitou personálu,
- Produkty sú často nakupované na reprezentáciu svojich majiteľov

# Distribučné orgány
Hospodársky subjekt vykonávajúci činnosti vedúce k zabezpečeniu funkcií distribúcie v distribučnom kanáli (napr. výrobné či obchodné podniky, podniky služieb, živnostníci, orgány verejnej správy, subjekt neziskového sektora a pod.)

## Vlastné DO
- Obchodné vedenie
- Odbytové oddelenie
- Predajný závod
- Distribučné centrum
- Obchodný cestujúci
- Franchising

## Cudzie DO
- Samostatní sprostredkovatelia (obchodný zástupca, maklér a pod.)
- Obchodné podniky (VO, MO)
- Podniky služieb (banky, reklama a pod.)

# Maloobchod
Definícia: fyzický alebo právnický subjekt, ktorý predáva tovary a služby konečným spotrebiteľom a na konečnú spotrebu.

**Funkcie**:
- Duálna funkcia – realizuje produkty výrobcov a taktiež realizuje potreby a dopyt spotrebiteľov,
- Stále a rytmické zabezpečenie produktov pre spotrebiteľov,
- Tvorba sortimentu,
- Lokalizačná funkcia.

**Členenie**:
- MO s predajnými priestormi
- MO bez predajných priestorov
- Maloobchodné organizácie

## Trendy v maloobchode
1. Nové formy maloobchodného predaja
2. Skracovanie životného cyklu produktu
3. Preferencia online formy nakupovania
4. Silná konkurencia vnútri odvetvia
5. Globálna expanzia
6. Nákup „pod jednou strechou“
7. Rozvoj moderných informačných technológií a mobilného marketingu
8. Portfóliový prístup
9. Maloobchodné predajne ako spoločenské centrá
10. Ekologizácia odvetvia

# Logistika
Logistika má za úlohu zabezpečovať fyzický tok tovaru (fyzická distribúcia). Ide o dynamickú vednú disciplínu, ktorá sa zaoberá skúmaním efektívnosti hmotných a nehmotných tokov v rámci distribučného kanála. Jej úlohou je hľadanie efektívnych riešení pri stanovenej kvalite s cieľom minimalizácie nákladov.

## Doprava
**Definícia:** časť distribučných procesov, ktorá zabezpečuje prekonávanie  
priestoru alebo zmenu miesta (premiestňovanie) prepravovaného produktu  
pomocou dopravných prostriedkov. Ide teda o úmyselný pohyb dopravných  
prostriedkov po dopravných cestách alebo činnosť dopravných zariadení,  
ktorými sa uskutočňuje preprava.

**Funkcie:**
- Vytvára spojenia významných hospodárskych centier,
- Poskytuje zamestnanie mnohým aktívne činným ľuďom,
- Umožňuje mobilitu obyvateľstva,
- Prispieva ku kultúrnemu a k civilizačnému rozvoju krajiny.

### Členenie dopravy
**Z hľadiska charakteru dopravnej cesty**:
- Pozemná
- Vodná
- Vzdušná
- Nekonvenčná (pásová, potrubná)
- Kombinovaná

**Z hľadiska dosahu územia**:
- Mestská
- Regionálna
- Národná
- Medzinárodná
- Tranzitná

**V závislosti od prepravovaného predmetu**:
- Osobná (individuálna, hromadná)
- Nákladná

**V závislosti od vzťahu podniku k cieľu** **dopravy**:
- Vnútropodniková
- Mimopodniková

**Podľa stupňa pravidelnosti** **vykonávanej dopravy**:
- Pravidelná
- Nepravidelná
- Nepretržitá

# Skladovanie
**Definícia:** časť podnikového logistického systému, ktorá zabezpečuje  
uskladnenie produktov (surovín, dielov, hotových výrobkov a pod.) v  
miestach ich vzniku a medzi miestom vzniku a miestom ich spotreby.

Ide teda o taký stav vo výrobnom procese, kedy sa pri výrobku mení zo  
všetkých jeho parametrov iba čas (nemenia sa úmyselne kvalitatívne  
ani kvantitatívne parametre výrobku ani jeho poloha)

## Funkcie skladov:
- Vyrovnávacia alebo preklenovacia funkcia
- Zabezpečovacia funkcia
- Kompletizačná funkcia
- Zušľachťujúca funkcia
- Špekulatívna funkcia
- Poistná funkcia
- Triediaca funkcia
- Ponuková alebo predvádzacia funkcia

# Balenie
**Obal** – prostriedok alebo súbor prostriedkov, ktoré chránia tovar pred jeho  
poškodením. Jeho úlohou je umožňovať účelnú manipuláciu s tovarov a  
utvárať vhodné predpoklady na predaj a spotrebu tovaru.

**Funkcie obalu:**
- Ochranná
- Skladovacia
- Prepravná
- Manipulačná
- Informačná
- Reklamná

**Typy obalov**:
- **Podľa počtu použití v rámci DK**:
	- Vratné
	- Nenávratné
	- Zálohové
- **Podľa úžitkových vlastností**:
	- Spotrebiteľské
	- Obchodné
	- Prepravné

# Nové trendy v distribúcii a logistike
**Umelá inteligencia**
- Definuje sa ako schopnosť stroja alebo určitého digitálneho zariadenia napodobňovať správanie ľudí a vykonávať tak presne zadané úlohy

**Využitie v logistike:**
- Robotizácia skladových operácií
- Digitálne dvojča
- Autonómne vozidlá

## Robotizácia v logistike
**Výhody:**
- Automatizácia procesu skladovania a prepravy tovaru
- Znižovanie logistických nákladov
- Zvyšovanie produktivity
- Eliminovanie chybovosti

## Ekologistika
**Zelená logistika** - skúma vplyvy podnikových činností na životné prostredie napr. vzťahy medzi vybranými druhmi dopravy a ich miery znečisťovania životného prostredia alebo znižovanie materiálovej a energetickej náročnosti logistických aktivít.

**Reverzná logistika** - orientuje sa na zber, triedenie, demontáž a spracovanie použitých výrobkov, súčiastok, nadbytočných zásob alebo obalov, pričom jej hlavnou úlohou je zabezpečiť ich ďalšie využitie alebo zhodnotenie moderným spôsobom.

## Elektromobilita
**Typy elektromobilov:**
1. **Hybridy** – vozidlá poháňané spaľovacími motormi na fosilné palivo alebo inými druhmi alternatívnych palív v kombinácii s elektrickým motorom  
2. **Plug-in hybridy** – vozidlá poháňané spaľovacími motormi a elektromotormi  
3. **Elektrické vozidlá** – vozidlá poháňané elektrickým motorom z batérie, ktorá skladuje elektrickú energiu

## Ekologický dizajn a balenie
**Ekodizajn** - schopnosť hľadať také alternatívne systémy, technológie a výrobné stratégie, ktoré budú prijateľné k životnému prostrediu okolo nás.

**LCA (Life Cycle Assesment)** - metóda, ktorá predstavuje systematický súbor postupov na zostavovanie a skúmanie vstupov a výstupov materiálov, energie a iných súvisiacich vplyvov na ŽP, ktoré priamo súvisia s fungovaním výrobku alebo služby po celú dobu jeho životného cyklu.

## Automatizácia poslednej míle
**Logistika poslednej míle** – časť logistického procesu od prijatia objednávky od zákazníka, prípravu a kompletizáciu dodávky v sklade, až po samotné doručenie konečnému spotrebiteľovi, obchodnému podniku alebo výdajnému miestu.  

**CIEĽ:** dodať tovar zákazníkovi čo najrýchlejšie za súčasne minimalizovaných nákladoch spoločnosti.

# Nové pojmy:
**Crowdsourcing** – špecifická deľba práce medzi viacerých účastníkov pri ktorej môžu maloobchodníci, logistickí partneri alebo spotrebitelia kooperovať s neprofesionálnymi kuriérmi, ktorí na dodanie tovaru využívajú svoje vlastné dopravné prostriedky.
**Greenwashing** – klamlivé praktiky zo strany výrobcov, ktorými sa snažia zákazníkov presvedčiť, že výrobky alebo služby sú prijateľné k ŽP.