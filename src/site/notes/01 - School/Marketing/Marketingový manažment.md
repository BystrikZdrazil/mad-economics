---
{"dg-publish":true,"permalink":"/01-school/marketing/marketingovy-manazment/","tags":["year1","winterSemester","uniMRK"]}
---

Je to riadiaca jednotka ktorá využíva všetky nástroje analýzy

Predstavuje manažérsky prístup založený na analýze marketingového prostredia.

# Marketingový manažment
Marketingový manažment predstavuje manažérsky prístup založený na analýze [[01 - School/Marketing/Marketingové prostredie\|marketingového prostredia]], ktorá vytvára podklad pre marketingové plánovanie, implementáciu a kontrolu všetkých marketingových rozhodnutí.

Súčasťou marketingového manažmentu je aj [[01 - School/Marketing/Marketingová komunikácia#Interný marketing\|interný maketing]] a interná značka

# Interný marketing a interná značka
**Ciele interného marketingu** – uspokojiť potreby zamestnancov

Funkcie interného marketingu:
- Rozvíjať firemnú kultúru
- Zlepšovať internú a externú komunikáciu
- Budovať pozitívny interný imidž
- Budovať dobrú zamestnávateľskú povesť firmy
- Motivovať a viesť zamestnancov
- Vzdelávať a školiť zamestnancov
- Budovať dobré medziľudské vzťahy

## Marketingový mix interného marketingu
- [[01 - School/Marketing/Produkt a značka\|Produkt]] – Pracovné miesto
- [[01 - School/Marketing/Cena\|Cena]] - Odmena – Mzda
- [[01 - School/Marketing/Distribúcia\|Miesto]] – samotná firma, organizácia
- [[01 - School/Marketing/Marketingová komunikácia\|Marketingová komunikácia]] – interná firemná komunikácia
- Interná značka – *employer brand* – zamestnanci by mali byť stotožnení so značkou zamestnávateľa a tak aj následne ovplyvňujú mieru spokojnosti zákazníkov

## Organizovanie marketingu vo firme
Zmeny v marketingu a samotnej firme sa týkajú aj jednotlivých útvarov organizačnej štruktúry – marketingovej organizačnej štruktúry.

Organizácia marketingu vo firme významne ovplyvňuje charakter a efektivitu celej firmy.

Marketing môže byť organizovaný interne ale aj externe. Marketing môže byť organizovaný funkčne, produktovo, teritoriálne, maticovo a stým aj súvisia organizačné štruktúry. Rozlišujeme:
- Funkčnú marketingovú štruktúru
- Regionálnu marketingovú štruktúru
- Produktovú marketingovú štruktúru
- Mticovú organizáciu marketingu

# Marketingový manažment
Marketingový manažment predstavuje procesné využitie marketingových nástrojov v praxi. Marketingový manažment prechádza jednotlivými fázami:
 1. Analýza
 2. Plánovanie a tvorba stratégií
 3. Implementácia
 4. Kontrola

Vo všetkých fázach máme proces rozhodovania

## Marketingové analýzy
SWOT alanýza – analýza prostredia
Analýza produktového portfólia – BCG MATICA – analýza produktov
Analýza Porterových 5 SÍL – analýza konkurencie
Analýza zákazníkov – rozdelenie zákazníkov do určitých skupín

### SWOT analýza
- **S**trengths
- **W**eaknesses
- **O**pportunities
- **T**hreats

### Analýza portfólia BCG matica
**Podnikateľské portfólio** predstavuje **súbor produktov a oblastí podnikania**, ktoré tvoria organizáciu. Väčšina firiem (aj malých) vyrába viac druhov produktov alebo obchodná firma prevádzkuje niekoľko obchodných jednotiek a formátov s rôznou šírkou sortimentu a služieb. **Množina výrobkov alebo samostatných prevádzok, prevádzkových jednotiek atď. vytvára podnikateľské portfólio organizácie**.

Dôležitou úlohou vrcholového manažmentu je **posúdiť efektívnosť** jednotlivých **aktivít** (výrobkov, samostatných jednotiek), pretože niektoré z nich môžu vykazovať stratu alebo úpadok, resp. disponibilita zdrojov je menšia, ako je ich potreba. Manažment musí rozhodnúť, ktoré podnikateľské aktivity **rozvíjať, ktoré udržiavať, ktorých sa zbaviť a prípadne, ktoré nové zaviesť**.

![BCG matica.png](/img/user/06%20-%20Images/School/BCG%20matica.png)

Z matice rastu a podielu (BCG) možno usúdiť, že životná púť produktov je úspešná vtedy, keď sa z otáznikov stanú hviezdy, z nich potom dojné kravy a prechodom do skupiny psov sa táto ich púť končí. Z uvedeného tiež vyplýva, že záujmom podniku je ustavične nachádzať nové produkty (nové prevádzkové jednotky), ktoré by nahradili vypadávajúce produkty, resp. rozšírili podnikateľské portfólio firmy.

#### Hviezdy
Hviezdy sú produkty, ktoré sa väčšinou nachádzajú v **štádiu rastu svojho životného cyklu**. Dopyt po týchto výrobkoch rýchlo rastie a podiel firmy na trhu je vysoký. Sú **zdrojom vysokého zisku** a nositeľmi ďalších možností rastu.

*Odporúčaná stratégia* pre manažment je **investovať v záujme udržania, respektíve ďalšieho zvýšenia svojho podielu na trhu**.

#### Otázniky
Otázniky sú produkty, ktoré sa z hľadiska svojho životného cyklu nachádzajú **v štádiu uvedenia**, a preto produkujú **nulový alebo len nízky zisk**. Dopyt po väčšine týchto produktov rastie, no **podiel firmy na trhu je pomerne nízky**.

*Odporúčaná stratégia* pre manažment je vybrať tie produkty, s ktorými má podnik reálnu šancu zvýšiť svoj trhový podiel.

Do rozvoja takto vybraných produktov treba investovať a výrobu neperspektívnych produktov ukončiť.

#### Dojné kravy
Dojné kravy sú väčšinou produkty **na vrchole krivky životného cyklu** (štádium zrelosti). Dopyt po nich je na trhu stabilizovaný, resp. len mierne rastie a **firma má vysoký trhový podiel**. Pre firmy sú **najväčším zdrojom zisku**.

*Odporúčaná stratégia* pre manažment je **využiť výhodnú trhovú pozíciu a vyťažiť čo najviac zisku**. Ak je to možné, tak menšími investíciami treba **predĺžiť prítomnosť a postavenie produktu na trhu**.

#### Psy
Psy sú produkty zvyčajne **v poslednom štádiu svojho životného cyklu**, po ktorých je už nízky dopyt a trh nemá tendenciu rozšíriť sa, a aj podiel firmy na trhu je nízky.

*Odporúčaná stratégia* pre manažment je **zastaviť produkciu a opustiť trh**.

## Marketingové plánovanie
Marketingové plánovanie je hlavným nástrojom **usmerňovania a koordinovania marketingového úsilia** organizácie.

Termín marketingové plánovanie sa používa na opis metód objasňujúcich **ako použiť marketingové zdroje na dosiahnutie marketingových cieľov**. Marketingové plánovanie predstavuje **logickú postupnosť aktivít**, ktoré vedú k stanoveniu marketingových cieľov a k zostaveniu plánov na ich dosiahnutie.

Plánovanie je základnou **manažérskou funkciou** a nástrojom rozvoja organizácie. **Prostredníctvom plánov sa vytyčuje budúci rozvoj firmy** a realizujú zmeny podľa zámerov vlastníkov a vrcholového manažmentu. Je nástrojom, ktorý pomáha manažérom myslieť prostredníctvom výsledkov a problémov a **navrhovať alternatívy na dosahovanie výsledkov a prekonávanie problémov**.

### Podstata marketingového plánovania
**Ročný plán** je krátkodobý plán, ktorý opisuje súčasnú situáciu spoločnosti, jej ciele stratégie, program činnosti, rozpočet na nasledujúci rok a kontrolné mechanizmy.

**Strategický plán** opisuje, ako sa bude podnik adaptovať, aby využil príležitosti, ktoré mu ponúka meniace sa prostredie a udržal strategickú rovnováhu medzi cieľmi a možnosťami podniku a jeho marketingovými príležitosťami na trhu.

**Dlhodobý plán** opisuje primárne faktory a sily, ktoré budú firmu ovplyvňovať počas budúcich rokov. Obsahuje dlhodobé ciele a marketingové stratégie a prostriedky nevyhnuté na ich dosiahnutie.

### Ciele
**Požadované budúce výsledky spoločnosti** sa označujú pojmom ciele. Ciele predstavujú koncové body, ku ktorým smeruje napĺňanie poslania organizácie. Musia sa stanoviť na pre všetky oblasti, ktoré majú vplyv na výkonnosť a dlhodobú prosperitu organizácie.

Ciele by mali spĺňať tzv. **4K** – mali by byť **konkrétne**, **kvantifikovateľné** (*merateľné*), **kontrolovateľné** a **konzistentné** (nemali by si navzájom protirečiť – t.j. splnenie jedného cieľa by nemalo vylučovať naplnenie iného cieľa).

Členenie cieľov podľa **časového hľadiska** – dlhodobé, strednodobé a krátkodobé ciele.

Členenie cieľov podľa **úrovní riadenia** – **vrcholové ciele** (*strategické*) a **funkčné ciele** (napr. *finančné*, *ekonomické*, *marketingové*, *sociálne*).

### Stratégie
Stratégie sú nástroje na usmerňovanie hlavných činností
podniku na dosiahnutie dlhodobých cieľov.

#### Rastová stratégia
Progresívny typ stratégie, ktorý sa sústreďuje na rast objemu predaja a ziskovú expanziu

#### Stabilizačná stratégia
Udržanie terajšieho poslania a cieľov podniku bez významných zmien v strategickom smerovaní a tým udržať postavenie na trhu

#### Útlmová stratégia
Redukcia rozsahu a šírky podnikového úsilia; reštrukturalizácia a obmedzenie podnikových aktivít a zastaviť ďalší pokles

#### Kombinovaná stratégia
Využívaná v podnikoch s viacerými podnikateľskými oblasťami (veľkoobchod, maloobchod, výroba, služby)

## Implementácia marketingu
Implementácia je proces, pomoc ktorého sa premieňajú marketingové plány do reality.

Pri implementácii marketingu je potrebné presne si upresniť finančné možnosti – rozpočet, rozložiť a naplánovať úlohy a zodpovednú osobu za realizáciu – timing.

## Kontrola

| **Druh kontroly**        | **Priama zodpovednosť**                              | **Účel kontroly**                                                   | **Metódy**                                                                                           |
| ------------------------ | ---------------------------------------------------- | ------------------------------------------------------------------- | ---------------------------------------------------------------------------------------------------- |
| *Kontrola ročného plánu* | Vrcholový manažment<br><br>Manažment strednej úrovne | Preveriť či sa dosahujú plánované výsledky                          | Analýza predaja, trhového podielu, nákladov na predaj<br><br>Prieskum postojov zákazníkov            |
| *Kontrola ziskovosti*    | Marketingoví kontrolóri                              | Preveriť, kde sa vynakladajú a vytvárajú finančné prostriedky firmy | Ziskovosť podľa produktov, teritórií, trhových segmentov, distribučných kanálov, veľkosti objednávky |
| *Strategická kontrola*   | Vrcholový manažment<br><br>Marketingoví auditóri     | Preveriť ako firma využíva svoje trhové príležitosti                | Marketingový audit                                                                                   |

# [[01 - School/Marketing/Meranie hodnoty značky v očiach spotrebiteľa\|Meranie hodnoty značky v očiach spotrebiteľa]]
