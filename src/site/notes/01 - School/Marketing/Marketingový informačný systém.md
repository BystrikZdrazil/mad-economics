---
{"dg-publish":true,"permalink":"/01-school/marketing/marketingovy-informacny-system/","tags":["year1","winterSemester","uniMRK"]}
---

MIS tvoria **ľudia, zariadenia a postupy**, ktorými sa zhromažďujú, triedia, analyzujú, hodnotia a distribuujú. Čím viac činností podnik vykonáva, tým sofistikovanejší MIS potrebuje.
![Marketingovy-informacny-system.png](/img/user/06%20-%20Images/School/Marketingovy-informacny-system.png)

## Prečo je potrebný
- Manažéri sú odtrhnutí od spotrebiteľov
- Potrebujú poznať trh
- [[01 - School/Marketing/Marketingové prostredie\|Prostredie]] sa stále mení
- K dispozícii je obrovské množstvo informácii, ktoré je nutné triediť a analyzovať

## Zložky marketingového informačného systému
- Interné zdroje
- Marketingové spravodajstvo
- Marketingový výskum

### Interné zdroje
Nachádzajú sa v podniku, sú to už existujúce informácie.
- **Vnútorná činnosť podniku**
	- Tržby, objednávky, zásoby, ceny, mzdy, dlhy, sťažnosti
- **Vonkajšie prostredie** priamo súvisiace s existenciou podniku
	- Informácie o dodávateľoch, odberateľoch, zákazníkoch, legislatíve

### Marketingové spravodajstvo
Je to monitorovanie externého prostredia
- **Štátne inštitúcie** - správy, vyhlášky, regulácie, zmeny
- **Konkurencia** - trhový podiel, zmeny prvkov marketingového mixu, aktivizácie
- **Iné informácie** potrebné pre rozhodovanie manažmentu

### Marketingový výskum
Zhromažďovanie a vyhodnocovanie informácií s cieľom porozumieť danému problému alebo na podporu rozhodovania
Informácie ktoré výskum prináša môžu zahŕňať
- **Správanie** spotrebiteľa
- **Postoje a motívy**
- **Kto** nakupuje
- **Čo kde prečo a ako** nakupujú
- **Čo chýba** spotrebiteľom

#### O trhu:
- **Veľkosť, rast a potenciál**
- **Segmentácia** - aké segmenty existujú, ako sa dajú charakterizovať
- **Konkurencia** - kto sú konkurenti, aké majú stratégie, silné a slabé stránky
- **Konkurenčné produkty** - vlastnosti, podiel na trhu
- **Distribučné kanály** a trendy
- Znalosť a **hodnotenie značiek**
- **Príležitosti a riziká** na trhu

#### O marketingovom mixe:
- [[01 - School/Marketing/Produkt a značka\|Produkt]]
	- Ako je vnímaný
	- Prečo ho ľudia (ne)kupupjú
	- Aké balenie by sa malo použiť?
	- Čo by sa malo zmeniť?
- [[01 - School/Marketing/Cena\|Cena]]
	- Ako ju spotrebitelia vnímajú?
	- Čo sa stane, ak ju zmeníme?
- [[01 - School/Marketing/Distribúcia\|Distribúcia]]
	- Kde by sme mali predávať naše produkty?
	- Ako by sme mali predávať naše produkty?
	- Máme sa sústrediť na online predaj?
	- Je potrebné zmeniť umiestnenie tovaru v predajni?
- [[01 - School/Marketing/Marketingová komunikácia\|Komunikácia]]
	- Čo by sme mali komunikovať?
	- Koho a ako by sme mali osloviť?
	- Prostredníctvom ktorých médií by sme mali komunikovať?

## Proces marketingového výskumu
1. **Definovanie potreby informácií**
	- Prečo je potrebný výskum - problém - **účel**
	- Čo chceme zistiť, na čo nám má dať odpoveď - **cieľ**
2. **Dizajn výskumu**
	Vychádza z účelu a cieľa výskumu a zároveň odzrkadľuje mieru poznania riešeného problému
	- **Poznávací**
		- Dôraz kladie na objasnenie pojmov a získanie prehľadu o skúmanej problematike
	- **Opisný**
		- Zistenie frekvencie, s akou sa niečo vyskytuje, alebo na zistenie existencie vzťahu medzi dvoma premennými 
	- **Kauzálny**
		- Ktoré premenné sú príčinou uvažovaného efektu; pochopenie dôvodu, prečo sa určité javy vyskytli  
3. **Zhromažďovanie údajov**
	- **Primárne**
		- Treba ich vyzbierať pre daný účel, sú nové
	- **Sekundárne**
		- Už existujúce, pôvodne boli zozbierané na iný účel
	
| **Primárne**                                                              | **Sekundárne**                                                                           |
| ------------------------------------------------------------------------- | ---------------------------------------------------------------------------------------- |
| **Výhody**<br>Údaje zodpovedajú potrebám riešeného problému a sú aktuálne | **Výhody**<br>Cena, rýchlosť zberu, rýchle získanie prehľadu o probléme                  |
| **Nevýhody**<br>Vysoká cena a potrebujú dlhší čas na zozbieranie          | **Nevýhody**<br>Nemusia zodpovedať potrebám, nemusia byť aktuálne a nemusia byť dostupné |
	
4. **Analýza údajov**
	- Príprava (editovanie) získaných údajov
	- Výber vhodných metód na analýzu (v závislosti od cieľa výskumu a charakteru údajov)
	- Interpretácia výsledkov analýzy
5. **Záverečná správa**
	- Sprístupnenie výsledkov, záverov a odporúčaní
	- Môže byť písomná alebo ústna

## Porovnanie kvantitatívneho a kvalitatívneho výskumu

| Kvantitatívny výskum                                                          | Kvalitatívny výskum                                                                                 |
| ----------------------------------------------------------------------------- | --------------------------------------------------------------------------------------------------- |
| Hľadáme odpoveď na otázky **Koľko? Ako často? V akom pomere?**                | Hľadáme odpoveď na otázku **Prečo? Ako?**                                                           |
| Zaujíma nás početnosť, percentá a merateľné súvislosti                        | Zaujímajú nás **príčiny a súvislosti**                                                              |
| **Štandardizovaný rozhovor** - rovnaké poradie a formulácia otázok a odpovedí | **Voľne formulované** otázky, neobmedzený počet                                                     |
| Rozhovor vedie **pripravený anketár** alebo respondent sám vyplní dotazník    | **Psychológ alebo odborne pripravený výskumník** - pozná cieľ výskumu, otázky prispôsobuje situácii |
| **Veľká vzorka** - 100 až 10 000 respondentov                                 | **Malá vzorka** - 10 až 100 respondentov                                                            |

### Metódy získavania primárnych údajov
- **Dopytovanie**
	- Kladenie otázok, respondent je stimulovaný odpovedať
	
| **Kvantitatívny výskum** | **Kvalitatívny výskum** |
| ------------------------ | ----------------------- |
| Ústne                    | Skupinová diskusia      |
| Telefonické              | Individuálny rozhovor   |
| Písomné                  |                         |
| Online                   |                         |
	
- **Pozorovanie**
	- Sledovanie a zaznamenávanie zmyslovo vnímateľných javov

#### Dotazník
![Struktura-dotaznika.png](/img/user/06%20-%20Images/School/Struktura-dotaznika.png)
Existuje viacero druhov otázok v dotazníku
- **Otvorené**
	- Bez uvedenia odpovedí
- **Uzavreté**
	- S možnosťami odpovedí
- **Polouzavreté**
	- Uzavretá + *iné*
- **Škála**
	- Špeciálny typ uzavretých otázok kde sa zisťuje intenzita, miera súhlasu, postoja alebo pocitov

#### Skupinová diskusia
- 6-12 účastníkov
- 1-2 hodiny
- Zaznamenáva sa na kameru
- Môže byť aj cez stream alebo falošné zrkadlo

Skupinová dynamika posúva diskusiu, následkom čoho sa vyvíjajú názory respondentov

#### Individuálny rozhovor
Najmä, keď sa nedá realizovať skupinová diskusia (citlivá téma, problém dostať účastníkov na 1 miesto)  
- 1 na 1
- 45 min. – 2 hod.
- Záznam (audio)
- Atmosféra dôvery – otvorenie sa
- Možnosť prispôsobiť sa individuálnym potrebám

#### Pozorovanie
Je to cieľavedomé a plánovité zhromažďovanie údajov o zmyslovo vnímateľných skutočnostiach v okamihu ich vzniku prostredníctvom osôb alebo prístrojov. Využíva sa hlavne na sledovanie nákupného správania, reklamy a sledovanosti TV a na internete.

**Pozorovanie nákupného správania** prebieha cez kamery v obchode + AI (Využíva sa aj eye-tracking) a poskytuje informácie o:
- Počte ľudí, ktorí prešli okolo a ktorí vošli
- Zákazníkoch, ktorí sa vrátili
- Nákupných zvyklostiach
- Trasách

**Pozorovanie vo výskume reklamy** využíva **neuromarketing**, založený na reakcii mozgu na podnety, meraní kožného odporu a reakcii srdca.

**Pozorovanie sledovanosti TV** využíva dáta z poskytovateľov a *peoplemeter* (zariadenie, kde sa dobrovoľne zaznamenávajú respondenti keď pozerajú TV)

**Pozorovanie na internete** pozostáva z návštevnosti stránok, štruktúry a obsahu stránok, spôsobu navigácie a mapy kliknutí na webstránke