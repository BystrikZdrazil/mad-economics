---
{"dg-publish":true,"permalink":"/01-school/marketing/cena/","tags":["year1","winterSemester","uniMRK"]}
---

- Cena je na samotnom **začiatku** výroby, ale aj na **konci**
- Cenová problematika je v trhových podmienkach podstate **špecifickou záležitosťou** každej firmy

# Definícia
- Je to **peňažné vyjadrenie hodnoty** produktu
- Cena je **ekonomická kategória** vyjadrujúca výmenný pomer medzi veľkosťou hodnoty určitého tovaru a nezávisle od nej existujúcim peňažným tovarom
- **Hodnota** produktu je daná nasledujúcimi atribútmi:
	- **Faktická užitočnosť** (schopnosť produktu uspokojovať určité potreby)
	- **Vzácnosť** (čím vzácnejší, tým je hodnota vyššia)
	- **Náklady** na jeho produkciu

# Význam ceny
Z **makroekonomického hľadiska** je cena základným mechanizmom, ktorý uvádza do súladu **ponuku a dopyt** a rozhoduje tak o rozmiestnení zdrojov celej spoločnosti.

**Pre spotrebiteľa** predstavuje cena súhrn finančných prostriedkov, ktorých sa musí vzdať, aby výmenou dostal inú hodnotu – požadovaný tovar.

**Pre výrobcu/predajcu** je stanovenie ceny kľúčovým rozhodnutím – **cena je jediný nástroj marketingového mixu tvoriaci príjmy**

# Marketingové posudzovanie ceny z hľadiska významu
1. **Cena ako výraz marketingovej filozofie** – podnikateľ si stanoví výšku ceny a tým ovplyvňuje svoju pozíciu v hodnotovej hierarchii spotrebiteľov a vymedzuje aj svoju pozíciu voči konkurentom
2. **Cena ako odraz cenovej hladiny** – každá cenová úroveň je obsadená niekoľkými predávajúcimi, niekoľkými produktmi. Zákazníci na akékoľvek zmeny a pohyby cien citlivo reagujú a menia dopyt
3. **Cena ako taktický prvok** – podnikateľ môže zmenami cien meniť aj svoj podnikateľský zámer

# Funkcie ceny
- **Informačná funkcia** – **kriteriálna funkcia** uvádza základné informácie
- **Alokačná** - **Regulačná** funkcia odráža cenové pohyby, ktoré hovoria o zmenách ponuky a dopytu o zmenách preferencií spotrebiteľov, producentov, obchodníkov, výrobcov
- **Stimulačná funkcia** – stimuluje šetriť náklady a snaha predať za čo najvyššiu cenu
- Vo vzťahu k spotrebiteľom plní cena **obmedzovaciu funkciu** – či majú spotrebitelia dostatok finančných zdrojov a či sú schopní ochotní za produkt zaplatiť stanovenú cenu

# Stratégie tvorby ceny
Základnými určujúcimi faktormi cenovej tvorby sú **náklady, dopyt a konkurencia**, označované aj ako "magický trojuholník" cenovej tvorby (cenovej politiky).

Pre stanovenie správnej výšky ceny je nevyhnutné, aby výrobca (producent) zohľadnil všetky tri faktory, pričom **optimálna cena** sa nachádza v priestore **medzi cenou stanovenou na úrovni nákladov** výrobku (cena je príliš nízka na to, aby prinášala zisk) a **cenou konkurenčných výrobkov** (cena je príliš vysoká na to, aby vyvolávala dopyt zákazníkov).

- Ceny založené na **nákladoch** – nákladový prístup
- Ceny založené na **hodnote zákazníka** – prístup na základe  dopytu
- Ceny založené na **konkurencii** – prístup na základe konkurencie

Prvému prístupu sa hovorí **účtovnícky**, ďalším dvom prístupom **manažérske**.

## Ceny založené na nákladoch
Je to najjednoduchšia metóda tvorby cien, pretože nevyžaduje žiadne ďalšie úsilie presahujúce rámec práce s účtovnými a finančnými údajmi podniku.

Táto metóda vychádza z myšlienky, že **cena by mala minimálne pokryť náklady výroby a predaja** a zároveň **zabezpečiť plánovaný zisk**, ktorý môže byť premietnutý vo forme ziskovej prirážky, požadovanej návratnosti investovaného kapitálu a požadovanej návratnosti z predaja.

## Cena založená na základe hodnoty zákazníka
Ceny založené na hodnote zákazníka – stratégia **založená na porozumení akú hodnotu priradia spotrebitelia úžitkom**. Vnímanie hodnoty zákazníka – na základe dopytu.

Dopyt predstavuje **hornú hranicu ceny** (leto ventilátory, klimatické jednotky, sezónne ceny).

Cena sa zvažuje spolu s ostatnými nástrojmi marketingového mixu **ešte pred nastavením** marketingového programu.

>[!example]
>Čím **menej izieb** v hoteli, tým **vyššia cena** za izbu

## Konkurenčne orientovaná cena
Rozhodujúcim kritériom pre tvorbu cien sú **ceny konkurentov**.

Firma nemá vlastnú cenovú stratégiu, ani nemá pevnú väzbu medzi cenou a nákladmi resp. medzi cenou a dopytom.

Podriaďuje sa konkurencii a preberá jej ceny.

# Rozhodovanie o cenách
- **Interné faktory**
	1. Ciele marketingu
	2. Stratégia marketingového mixu
	3. Náklady
	4. Organizácia tvorby cien
- **Externé faktory**
	1. Charakter trhu a dopytu
	2. Konkurencia
	3. Ostatné faktory prostredia

## Ciele marketingu (*interný faktor*)
- Prežitie
- Maximalizácia bežného zisku
- Maximalizácia trhového podielu
- Vodcovstvo v kvalite

## Stratégia marketingového zisku (*interný faktor*)
Rozhodovanie o cenách musí byť **koordinované** s rozhodnutiami o ostatných nástrojoch marketingového mixu, aby spolu zostavili efektívny marketingový program (**neizolovať ostatné nástroje**).

Ak sa cena zakladá na necenových faktoroch, tak rozhodnutia o kvalite, distribúcií a komunikácii výrazne ovplyvnia cenu.

## Náklady (*interný faktor*)
Predstavujú limitujúci faktor cien, **dolnú hranicu** ceny, pod úroveň, ktorej by cena nemala klesnúť, ak má zabezpečiť aspoň jednoduchú obnovu zdrojov firmy.

Znalosť štruktúry nákladov tvorí základný informačný vstup na efektívne rozhodovanie.

Potreba analýzy jednotlivých druhov nákladov a posúdenie nevyhnutnosti ich vynaloženia.

## Organizácia tvorby ceny (*interný faktor*)
Odpovedá na otázku „*Kto vo firme je zodpovedný za tvorbu cien?*“

V **malých** firmách sa cenotvorbou zaoberá **vrcholový manažment**.

V **stredných** firmách majú tvorbu cien na starosti **manažéri divízií** alebo **vedúci prevádzok**, ktorí majú bližší vzťah k trhu a potrebné informácie.

Vo **veľkých** firmách so širším sortimentom sa cenotvorbe venuje buď **cenové oddelenie**, alebo **marketingové**, **oddelenie predaja**, **oddelenie nákupu**

## Trh a dopyt (*externý faktor*)
- Existujú 3 typy trhov, z ktorých každý prináša iné podnety na tvorbu cien:
	- **Monopolistická konkurencia** – mnoho kupujúcich a predávajúcich, ktorí obchodujú na báze cenového pásma (nábytok, spotrebiče, potraviny...)
	- **Oligopolistická konkurencia** – niekoľko predávajúcich, ktorí citlivo reagujú na cenotvorbu (napr. mobilní operátori)
	- **Čistý monopol** – 1 predávajúci (štátny monopol, súkromný regulovaný monopol alebo neregulovaný monopol (napr. pošta)

Trh a dopyt vymedzujú **hornú hranicu** ceny.

## Konkurencia (*externý faktor*)
Konkurencia je hospodárska súťaž medzi firmami o najvýhodnejšie podmienky výroby a odbytu.

**Cenová konkurencia** – vzájomné pôsobenie dopytu, ponuky a ceny.

**Konkurenčná schopnosť** – je nielen vyrovnať sa, ale aj predstihnúť iných v kvalitatívnych parametroch vyrábaných a ponúkaných produktov, podobných konkurenčným (napr. úplnosť dodávky, krátke dodacie lehoty, úroveň záručných služieb, servis a pod.).

## Ostatné faktory prostredia (*externý faktor*)
- Inflácia
- Kurz meny
- Vývoj cien v danej krajine
- Ekonomický cyklus
- Legislatíva, normy
- Technologický pokrok
- Životný cyklus produktu
- Módne produkty
- Psychologické faktory
- Snobizmus a pod

# Položky ovplyvňujúce ceny
- Rabat
- Skonto
- Rôzne typy produktov
- Sezónnosť produktov

## Rabat (*cenová zľava*)
- Je to nástroj cenovej zmeny, korigujúci platné ceny po ich zistení a umožňuje znižovanie cien
- Rabat napĺňa tieto funkcie:
	- **Usmerňuje postoje** kupujúceho
	- **Napomáha úspore** nákladov
	- **Napomáha racionalizácii**
	- Zvyšuje **príjmy**
	- Udržuje **obrat**
	- Má aj **psychologické funkcie**

V praxi sa vyskytujú rôzne druhy rabatov:
- **Sezónny rabat** – zľavy za nákup mimo sezóny
- **Kvantitatívny rabat** – cenová úľava núti odberateľa kupovať viac tovaru od jedného dodávateľa
- **Vernostný rabat**– zľavy pre verných zákazníkov (vernostné karty DM, Billa, Tesco, Tchibo a pod.)
- **Funkčné rabaty** – patria sem odvozné, úvodné, likvidačné a pod.
- **Reklamné rabaty** – získavajú podniky v „reťazci“ za vykonanie reklamy

## Skonto
Skonto = zrážka (zľava), ktorú poskytne predávajúci kupujúcemu v prípade, že platba za tovar sa uskutoční **okamžite** alebo **pred lehotou splatnosti** faktúry.

Podmienky na poskytnutie zrážky sa poskytujú podľa druhu obchodu.

Cieľom skonta je nabádať k promptnému zaplateniu, zlepšiť likviditu dodávateľa a znížiť náklady na evidenciu a vymáhanie pohľadávok

## Vplyv produktov na tvorbu ceny
**Módne produkty**: v prvom období sa ceny stanovujú podľa vlastného uváženia, lebo výrobcovia vedia, že nájdu zákazníkov ochotných zaplatiť cenu. Po krátkom čase nasleduje všeobecné zníženie cien.

**Produkty dlhodobej spotreby**: tu nejde o impulzívne nákupy, ale o rozhodnutia realizované po konzultáciách a porovnaniach s produktami konkurenčných firiem. Cena produktov musí rešpektovať ceny konkurencie a vzťah kvality a ceny súperiacich produktov. Musí sa viazať na podmienky konkurenčnej rýchlosti, pravidelnosť zásobovania, popredný servis aj komerčnú pomoc.

**Luxusné produkty**: firmy využívajú snobizmus a posadnutosť časti trhu tak, že stanovia ceny luxusných produktov na vyššiu úroveň, než je ich skutočná hodnota. Môžu tu byť produkty, ktoré majú menšiu konkurenciu, je možnosť pri stanovení ceny využiť dočasné monopolné postavenie. Vyššie zisky potom prilákajú väčšiu konkurenciu.

**Produkty základného dopytu**: (chlieb, káva a pod.) neexistuje tu manipulačné či manévrovacie rozpätie. Ak si kupujúci zvykne na zníženie cien, tak odmietne zvýšenie a dopyt sa prenesie aj na konkurenciu.

## Stratégia cenovej diskriminácie
Vzniká vtedy, ak firma svoj produkt predáva **za dve alebo viac cien**, pričom rozdiely v cenách nie sú spôsobené rozdielmi v nákladoch.

Používa sa:
- V prípade, že je odlišná kúpyschopnosť jednotlivých segmentov
- Na trhu vládnu odlišné zvyklosti z hľadiska užívania produktov

### Typy diferenciácie
- **Priestorová** diferenciácia
- **Časová** diferenciácia
- Diferenciácia podľa **segmentov**
- Diferenciácia podľa **účelu**

#### Priestorová diferenciácia
Znamená, že na rôznych miestach sa predáva za rozdielne ceny (napr. centrum mesta – ostatné časti mesta, rôzne ceny lístkov v divadle, lietadle a pod.).

#### Časová diferenciácia
Ceny sa menia sezónne, v závislosti od dňa, prípadne hodiny predaja.

#### Diferenciácia podľa segmentov
Rozdielni zákazníci platia rozdielne ceny za rovnaký produkt (napr. lístky na MHD iná cena pre študentov, pracujúcich, dôchodcov a pod.).

#### Diferenciácia podľa účelu
Rozdielne ceny podľa účelu, na ktorý sa produkt používa (napr. iné ceny elektriny vo výrobe, iné v domácnostiach a pod.)

Ceny pre trhy B2B podnikateľov, živnostníkov a ceny pre trhy B2C domácnosti

### Príčiny cenovej diferenciácie
- Vstup nového konkurenta
- Existencia substitučného produktu
- Hospodárska politika štátu
- Finančná situácia firmy
- Zmena zákazníckych preferencií
- Rast alebo pokles príjmov cieľovej skupiny zákazníkov
- Vernosť zákazníkov
- Zmena ceny vstupov
- Inflácia
- Daň z pridanej hodnoty a pod.