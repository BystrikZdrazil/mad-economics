---
{"dg-publish":true,"permalink":"/01-school/marketing/spotrebitelske-spravanie/","tags":["year1","winterSemester","uniMRK"]}
---

Znamená správanie konečných spotrebiteľov – jednotlivcov a domácností, ktorí kupujú tovary a služby pre osobnú spotrebu – v čase pred, počas a po nákupe. Spotrebiteľský trh je tvorený všetkými konečnými spotrebiteľmi. Spotrebiteľ je osoba, ktorá využíva statky na **svoju vlastnú spotrebu**.

# 5W1H metóda
- Who?
- What?
- Where?
- When?
- Why?
- How?

![5W1H-system-nakupneho-spravania.png](/img/user/06%20-%20Images/School/5W1H-system-nakupneho-spravania.png)

# Proces nákupu

>[!tip]
>**Stimuli --> Myseľ spotrebiteľa --> Odpovede**

## Stimuli
Sú to všetky externé faktory

### Marketingový mix
- [[01 - School/Marketing/Produkt a značka\|Produkt]]
- [[01 - School/Marketing/Cena\|Cena]]
- [[01 - School/Marketing/Distribúcia\|Miesto]]
- [[01 - School/Marketing/Marketingová komunikácia\|Reklama]]

### Z prostredia
- Ekonomické
- Technologické
- Politické
- Kultúrne
- Demografické
- Situačné

## Myseľ spotrebiteľa

### Charakteristiky spotrebiteľa
- Postoje
- Hodnoty
- Vedomosti
- Motívy
- Výhľad
- Životný štýl

### Proces rozhodovania
- Riešenie problémov
- Hľadanie informácii
- Vyhodnotenie alternatív
- Nákup
- Po-nákupné pocity
- Evaluácia

## Odpovede

### Nákup
- Produkt
- Značka
- Cena
- Zdroj
- Množstvo
- Spôsob platby

# Externé faktory formujúce spotrebiteľské správanie
![externe-faktory-formujuce-spotrebitelske-spravanie.png](/img/user/06%20-%20Images/School/externe-faktory-formujuce-spotrebitelske-spravanie.png)

## Kultúra

>[!info]
Je to súhrn poznania, chápania, viery, umenia, zákonov, pravidiel, morálnych kódexov a zvykov, ktoré sú charakteristické pre členov určitej spoločnosti.

### Prvky kultúry
- Hodnoty
- Tradície
- Postavenie muža a ženy
- Jazyk
- Zvyky
	- Napríklad poistenie vo fatalistických krajinách. Keď ľudia veria v osud, je im jedno že sú poistení lebo im to ajtak nepomôže
- Tabu
- Symboly
- Rituály
- Neverbálna komunikácia
	- Osobný priestor, podanie ruky, zásady pri osobnom predaji
	- Napríklad v Japonsku podávanie vizitky je niečo čo je potrebné odprezentovať, nemôžme im to len tak podať
- Náboženstvo
- Body image
	- Produkty chceme niekedy ukazovať pri *trendy* vekovej kategórii, aby sa lepšie predával a aby vyzeral luxusnejšie
- Mýty
- Umenie

>[!warning]
Kultúra je **najčastejšia chyba** ktorú robia marketéri pri vyvíjaní stratégií, keďže si častokrát dobre **nenaštudujú kultúru** daného trhu

## Subkultúra
Skupina ľudí, ktorí **zdieľajú rovnaké hodnotové systémy** na základe spoločných životných skúseností a situácií s nazýva subkultúra.

Je to segment kultúry, ktorý sa od zvyšku kultúry odlišuje vo vnútri subkultúry spoločnými vzorcami správania.

Sú tvorené demografickými premennými:
- Vek
- Národnosť
- Rasa
- Etnická príslušnosť
- Geografický región

## Spoločenské vplyvy
Na rozhodovania spotrebiteľov vplývajú rôzne faktory

### Spoločenská vrstva (trieda)
Delia sa podľa zdrojov, ktorými jednotlivci disponujú sa prirodzene spoločensky stratifikujú – vrstvia.
- **Povolanie** (prestížne vs. neoceňované), Príjem (to koľko zarába – vs. to koľko a ako spotrebúva),
- **Vzdelanie** (základné vs. univerzitné, prestížne vs. zaznávané školy)
- **Lokalita bydliska** (Horský park vs. Pentagon)
- **Kultúrny kapitál** (vkus, schopnosti, skúsenosti, vedomosti)

### Sociálna rola
Kým človek je a čo sa od neho očakáva

### Sociálny status
Aká je dôležitosť toho, kým som a postavenie v spoločnosti

### Vplyv skupiny
Individuality **zdieľajúce spoločné normy a hodnoty** a majúce vzájomné vzťahy, ktoré im umožňujú vzájomne nezávislé konanie.

Skupiny, ktoré majú priamy vplyv na človeka a do ktorých osoba priamo patrí, sa nazývajú **členské skupiny**.

#### Referenčné skupiny
Skupiny s ktorými sa jedinec vnútorne identifikuje a stotožňuje s jej hodnotami a cieľmi.
- Keď si odporúčame produkty navzájom, napríklad Apple produkty, Framework, Obsidian,…
- **Životný štýl** je veľmi podstatný faktor vplyvu

##### Asociačné skupiny
Sú to skupiny, ktoré sú príťažlivé a ľudia ich vyhľadávajú.

##### Aspiračné skupiny
Sú to skupiny, do ktorých sa túži jednotlivec dostať.

##### Disociačné skupiny
Sú to skupiny, do ktorých človek nechce patriť.

#### Rodina
Je najvplyvnejšia referenčná skupina. Determinuje správanie lebo sa v nej do značnej miery formujú postoje a hodnoty jej členov. Predstavuje najdôležitejšiu spotrebiteľskú nákupnú organizáciu v spoločnosti.

Má rozhodujúci význam pri osvojovaní si spotrebiteľského správania. Rozhoduje o produktoch, značkách, mieste nákupu, spôsobe spotreby. Na rozhodovanie o spotrebe a nákupe v rodine sa podieľajú všetci členovia rodiny.

##### Životný cyklus rodiny
Sa chápe ako striedanie určitých etáp, ktorými život rodiny väčšinou prechádza.
1. Bakalárske štádium - slobodný mladý človek
2. Novomanželia
3. Plné hniezdo I - Mladí manželia s malými deťmi
4. Plné hniezdo II - Manželia, deti v školskom veku
5. Plné hniezdo III - Starší manželia s ekonomicky závislými deťmi
6. Prázdne hniezdo I - Starší manželia s osamostatnenými deťmi
7. Prázdne hniezdo II - Starší manželia v dôchodku
8. Pracujúci ovdovený partner
9. Osamelý partner

#### Životný štýl
- Je spôsob života jednotlivca, ktorý je vyjadrovaný jeho aktivitami, záujmami a názormi.
- Odráža nielen spoločenskú triedu, ale aj osobnosť človeka.
- Životný štýl je vonkajším prejavom hodnôt, záujmov, postojov a názorov.

# Interné faktory formujúce spotrebiteľské správanie
![interne-faktory-formujuce-spotrebitelske-spravanie.png](/img/user/06%20-%20Images/School/interne-faktory-formujuce-spotrebitelske-spravanie.png)

## Osobnosť
Predstavuje jedinečné psychologické charakteristiky, ktoré vedú k relatívne konzistentným a trvalým reakciám na okolité prostredie. Je to unikátna kombinácia spôsobu, akým vnímame, myslíme, reagujeme. Osobnosť rozhoduje o spôsobe, akým bude jedinec dosahovať svoje ciele.

>[!info]
>Osobnosť má vplyv na to **AKO**, **KDE**, **PREČO** a **ČO** človek nakupuje.

## Motivácia
- Je kľúčová v procese uspokojovania potrieb
- Je to stav napätie, ktoré vzniklo ako dôsledok nenaplnených potrieb
	- Snaha odstrániť dané napätie uspokojením svojich potrieb

### Potreby
- Stav pociťovania nedostatku
- Členia sa na:
	- Primárne potreby
		- Biologické, fyziologické
	- Sekundárne potreby
		- Sociálne

Potreby sa **zobrazujú do túžob a želaní**, keď ich napĺňanie sa stane podnetom ku konaniu a menia sa na **motívy**. **Motív** je obsah toho, k čomu motivácia smeruje.
- Predpokladom motivovaného správania sú:
	- Neuspokojené potreby
	- Ciele prinášajúce uspokojenie

## Vnímanie
Je vnútorný psychický proces, ktorým si jednotlivec vyberá, organizuje a interpretuje stimuly do zmysluplného obrazu okolitého sveta. S vnímaním intenzívne pracuje **senzorický marketing**, category management, ale aj cenové redukcie a akcie podpory predaja.

### Predpoklady vnímania
- **Citlivosť**
	- Schopnosť  zmyslových orgánov reagovať na stimul
- **Prah vnímania**
	- Minimálna úroveň podnetu, ktorú je zmyslový orgán schopný vnímať
- **Diferenčný prah**
	- Minimálny rozdiel, ktorý je už zmyslami vnímateľný

>[!example]
Napríklad na Nivách vo Foodcourte spievajú vtáčiky, aby vyvolali pocit prírody

### Proces vnímania
![proces-vnimania.png](/img/user/06%20-%20Images/School/proces-vnimania.png)

## Učenie
Je to proces získavania vedomostí a skúseností, týkajúcich sa nákupu a spotreby.
- Dva základné prvky získané v procese učenia:
	- **Vedomosti** - kognitívne učenie
	- **Skúsenosti** (a reakcie) - behaviorálne učenie

### Predpoklady učenia
- **Motivácia**
	- Snaha o dosiahnutie cieľa (zahnať smäd)
- **Podnet** (stimul)
	- Ako? a Čím? (sladený nápoj)
- **Odpoveď**
	- Výsledok kontaktu so stimulom (uhasenie ale za chvíľu znovu smäd)
- **Posilnenie**
	- Zapamätanie si naučeného riešenia

### Typy učenia
- **Klasické podmieňovanie** (vytváranie emócií)
	- Stimuly prirodzene vyvolávajúce reakciu sa opakovane párujú s marketingovými podnetmi
- **Operatívne podmieňovanie** (učenie skúsenosťou)
	- Správanie opakovane vyvolá reakciu – odmenu alebo trest
- **Kognitívne učenie** (zámerné pamätanie)
- **Učenie napodobňovaním** (vnímanie dôsledkov konania iných)
- **Pasívne učenie** (mimovoľné učenie v stave relaxácie)

## Postoje
- Hodnotenie, pocity a tendencie konať voči určitému predmetu alebo myšlienke.
- Majú emotívnu, kognitívnu a afektívnu zložku (čo cítim, čo viem, ako konám)
- Určujú smer správania sa voči produktom/službám (nákup kožušiny)

## Situačné faktory
![situacne-faktory-formujuce-spotrebitelske-spravanie.png](/img/user/06%20-%20Images/School/situacne-faktory-formujuce-spotrebitelske-spravanie.png)

### Fyzické prostredie
- Objekty
- Farby
- Vône
- Pachy
- Zvuky
- Trh
- Obchod
- Nákupné centrum

### Sociálne prostredie
- Ľudia a status
- Vzájomné väzby
- Roly (herci, diváci)

### Časové hľadisko
- Čas a jeho nedostatok
- Vnímanie aktuálnej ponuky

### Situačné faktory
- Depresia (sladkosti)
- Nadšenie (ochota riskovať)
- Letargia (nerozhodnosť)
- Rozčúlenie (impulzívne nákupy)
- Hlad (viac potravín)
- Spotrebiteľove rituály (vždy set produktov)

### Koncepcia fungovania spotrebiteľského správania
![koncepcia-fungovania-spotrebitelskeho-spravania.png](/img/user/06%20-%20Images/School/koncepcia-fungovania-spotrebitelskeho-spravania.png)

# Proces nákupného rozhodovania spotrebiteľa
1. Rozpoznanie potreby
2. Hľadanie informácií
3. Hodnotenie alternatív
4. Nákupné rozhodnutia
5. Ponákupné správanie

## Rozpoznanie potreby
- Prvá fáza nákupného rozhodovacie procesu, kedy si zákazník uvedomí existenciu problému alebo potreby
- **Poznanie problému alebo potreby** je výsledok vnímaného rozporu medzi **skutočným** (vnímaným) a **želaným** stavom
- Uvedomenie si potreby pri **spotrebe** alebo **strate** funkcie predmetu (výrobok prestane fungovať, kúpi sa tovar, ktorý nie je schopný uspokojiť potrebu alebo jeden nákup vyvolá ďalšie potreby)
- Uvedomenie si potreby na základe **zmeny charakteristík spotrebiteľa** (vyšší príjem, svadba, narodenie dieťaťa)
- Poznanie **príležitostí** na uspokojenie potreby

## Zhromaždenie informácií
- Spotrebiteľ hľadá **informácie** ako riešiť problém
- Informácie, ktoré potrebuje na rozhodnutie sú:
	- **Kritériá** vhodné na hodnotenie riešenia problému
	- Rôzne **alternatívne riešenia**
	- **Výkonnosť** alebo **charakteristiky alternatívnych riešení** z hľadiska jednotlivých hodnotiacich kritérií

## Hodnotenie alternatív
- V procese hodnotenia alternatív spotrebiteľ:
	- Hľadá určité **výhody**
	- Vníma produkt ako súbor **vlastností** produktu
	- Každej vlastnosti pripisujú iný **stupeň dôležitosti**
	- Vytvorí si súhrn **presvedčenia o značke** 
	- Prikladá každej vlastnosti **úžitkovú funkciu**
	- Získava postoje voči určitej značke v **priebehu hodnotenia**

## Nákup
- Typy nákupu:
	- **Špeciálne plánovaný nákup**
		- Rozhodovanie pred návštevou predajne (Banány a fén Rowenta X245)
	- **Všeobecne plánovaný nákup**
		- Rozhodnutie o nákupe produktovej kategórie, nie konkrétneho produktu pred návštevou predajne (ovocie a fén, alebo niečo na večeru a darček sestre)
	- **Neplánovaný nákup**
		- Nákup, ktorý kupujúci pred vstupom do predajne neplánoval  
	- **Bežný nákup**
		- Realizuje sa pravidelne
	- **Impulzívny nákup**
		- Je neplánovane realizovaný nákup pod vplyvom emócií

## Hodnotenie po spotrebe
- Spokojnosť
	- Keď potreby a očakávania sú uspokojené počas celej životnosti výrobku
- Nespokojnosť
	- Skúsenosť s produktom alebo službou nezodpovedá očakávaniam
- Ponákupná (kognitívna) disonancia
	- Pochybnosti alebo neistota kupujúceho, či jeho rozhodnutie pre nákup daného výrobku bolo správne