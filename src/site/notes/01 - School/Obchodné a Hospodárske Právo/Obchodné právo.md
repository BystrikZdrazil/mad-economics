---
{"dg-publish":true,"permalink":"/01-school/obchodne-a-hospodarske-pravo/obchodne-pravo/","tags":["year1","winterSemester","uniOaHPR"]}
---

# Pojem a predmet obchodného práva
**Pojmom obchodné právo** rozumieme súbor právnych noriem, ktoré upravujú postavenie podnikateľov a vzťahy, do ktorých podnikatelia pri svojom podnikaní vstupujú.

**Predmetom obchodného práva** sú právne vzťahy, do ktorých podnikatelia vstupujú pri podnikateľskej činnosti.

## Predmet obchodného práva
- Postavenie podnikateľov
- [[01 - School/Obchodné a Hospodárske Právo/Obchodné záväzkové vzťahy\|Obchodné záväzkové vzťahy]]
- Súťažné právo
- Cenné papiere a obchodovanie s nimi
- *Niektoré iné vzťahy súvisiace s podnikaním*

# Systém obchodného práva
1. **Všeobecná časť obchodného práva**
	- Patria sem základné otázky obchodného práva, vzťah občianskeho a obchodného práva, základné pojmy obchodného práva)
2. **Osobitná časť obchodného práva**
	- Právna úprava [[01 - School/Obchodné a Hospodárske Právo/Obchodné spoločnosti\|obchodných spoločností]], obchodných zmlúv, právna úprava nekalej súťaže, [[01 - School/Obchodné a Hospodárske Právo/Registrácia podnikateľských subjektov#Obchodný register\|obchodného registra]] a pod.)

# Postavenie [[01 - School/Obchodné a Hospodárske Právo/Obchodné spoločnosti\|obchodnej spoločnosti]]
- Je to právnická osoba, založená za účelom podnikania alebo za účelom dosiahnutia merateľného pozitívneho sociálneho vplyvu
	- [[01 - School/Obchodné a Hospodárske Právo/Druhy obchodných spoločností#Spoločnosť s ručením obmedzeným\|Spoločnosť s ručením obmedzeným]]
	- [[01 - School/Obchodné a Hospodárske Právo/Druhy obchodných spoločností#Akciová spoločnosť\|Akciová spoločnosť]]

# Pramene obchodného práva
Základným (primárnym) prameňom obchodného práva je z. č. **513/1991 Zb. Obchodný zákonník** v znení neskorších predpisov, ktorý upravuje
1. Postavenie podnikateľov
2. [[01 - School/Obchodné a Hospodárske Právo/Obchodné záväzkové vzťahy\|Obchodné záväzkové vzťahy]]
3. Niektoré iné vzťahy súvisiace s podnikaním

Obchodný zákonník sa delí na **4** časti.

Sekundárnym prameňom obchodného práva je zákon č. **40/1964 Zb. Občiansky zákonník a predpisy občianskeho práva**. Občiansky zákonník je všeobecným a podporným predpisom k Obchodnému zákonníku.

K terciárnym prameňom obchodného práva patria **obchodné zvyklosti**, ktorými sa rozumejú vžité pravidlá správania všeobecne akceptované v obchodnej praxi a ktoré fungujú prostredníctvom odkazovacích právnych noriem.

Ďalším prameňom obchodného práva sú **zásady, na ktorých spočíva Obchodný zákonník**. Medzi ne sa zaraďujú:
- **Zásada autonómie vôle** predstavuje možnosť fyzických osôb a právnických osôb vstupovať do súkromnoprávnych vzťahov a formovať ich na základe vlastnej vôle.
- **Zásada zmluvnej autonómie** a zmluvnej slobody; v rámci zmluvnej autonómie sa realizuje zmluvná sloboda (právo fyzických osôb a právnických osôb slobodne sa rozhodnúť, s kým zmluvu uzavrú, určovať obsah i formu zmluvy).
- **Zásada slobody podnikania** je garantovaná Ústavou SR.
- **Zásada pacta sunt servanda** znamená, že uzavreté zmluvy sa majú dodržiavať, preto každé porušenie zmluvnej povinnosti je spojené so zodpovednosťou za jej porušenie.
- **Zásada rovnosti účastníkov**, v rámci súkromného práva subjekty nie sú navzájom vo vzťahu nadriadenosti a podriadenosti, a preto sa o obsahu súkromnoprávnych vzťahov musia dohodnúť.
- **Zásada ochrany slabšej strany** sa uplatňuje v prípade ochrany menšinových akcionárov a v prípade zákazu zneužitia práva v obchodných spoločnostiach.
- **Zásada ochrany dobrej viery, resp. dobromyseľnosti** je kritériom posudzovania právneho správania z hľadiska morálky.
- **Zásada dobrých mravov** úzko súvisí so zásadou dobrej viery; právne konanie by sa malo realizovať v rámci morálnych pravidiel, ktoré právo má a musí rešpektovať.
- **Zásada poctivého obchodného styku**; výkon práva, ktorý je v rozpore s touto zásadou nepožíva právnu ochranu.
- **Zásada zákazu zneužitia práva** má význam pri určovaní hraníc výkonu subjektívnych práv.

# Pramene práva Európskej Únie
Po vstupe Slovenskej republiky do Európskej Únie pramene obchodného práva tvoria aj právne normy práva Európskej Únie.

## Členenie
- **Pramene primárneho práva**
	- Tvoria ho zakladajúce zmluvy, ktorými boli založené Európske spoločenstvá a následne Európska únia, vrátane medzinárodných zmlúv, ktorými boli pôvodné zakladajúce zmluvy zmenené a zmluvy o pristúpení nových členských štátov).
- **Pramene sekundárneho práva**
	- Nariadenia, smernice, rozhodnutia, odporúčania a stanoviská).

Pre obchodné právo sú významné najmä nariadenia a smernice.
- **Nariadenie** je všeobecne záväzné vo všetkých častiach a je priamo aplikovateľné vo všetkých členských štátoch.
- **Smernica** musí byť zapracovaná do národného práva.

# Základné pojmy obchodného práva

<div class="transclusion internal-embed is-loaded"><a class="markdown-embed-link" href="/01-school/obchodne-a-hospodarske-pravo/zakladne-pojmy-obchodneho-prava/" aria-label="Open link"><svg xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round" class="svg-icon lucide-link"><path d="M10 13a5 5 0 0 0 7.54.54l3-3a5 5 0 0 0-7.07-7.07l-1.72 1.71"></path><path d="M14 11a5 5 0 0 0-7.54-.54l-3 3a5 5 0 0 0 7.07 7.07l1.71-1.71"></path></svg></a><div class="markdown-embed">

<div class="markdown-embed-title">

# Základné pojmy obchodného práva

</div>



# Podnikanie
- **Sústavná** činnosť vykonávaná podnikateľom
- **Samostatne**
- Vo **vlastnom mene**
- Na **vlastnú zodpovednosť**
- **Za účelom dosiahnutia zisku** alebo na účel dosiahnutia **merateľného pozitívneho vplyvu**, ak ide o hospodársku činnosť registrovaného sociálneho podniku

# Podnikateľ
- Osoba **zapísaná v obchodnom registri**
- Osoba, ktorá **podniká na základe živnostenského oprávnenia**
- Osoba, ktorá **podniká na základe oprávnenia iného ako živnostenského** podľa osobitných predpisov
	- *Napr. advokát, exekútor*
- **Fyzická osoba**, ktorá **vykonáva poľnohospodársku výrobu** a je **zapísaná do evidencie** podľa osobitného predpisu

# Podnik

## Definícia
Pojem **podnik** Obchodný zákonník vymedzuje ako **súbor hmotných, ako aj osobných a nehmotných zložiek podnikania. K podniku patria veci, práva a iné majetkové hodnoty, ktoré patria podnikateľovi a slúžia na prevádzkovanie podniku alebo vzhľadom na svoju povahu majú na tento účel slúžiť**.

## Zložky podniku
**Hmotnými zložkami podniku** sú:
- Nehnuteľné veci
	- Budovy
	- Pozemky
- Hnuteľné veci
	- Stroje
	- Zariadenia
	- *Iné veci*

**Nehmotnými zložkami podniku** sú:
- Práva a iné majetkové hodnoty
	- Obchodné meno
	- Obchodné tajomstvo
	- Know-how

**Osobnú zložku podniku** tvoria zamestnanci podniku.

**Organizačnou zložkou podniku sa rozumie organizačný útvar podniku podľa Obchodného zákonníka alebo osobitného predpisu**
- *Napr. odštepný závod alebo pobočka zahraničnej banky*

## Prevádzkovanie podniku
**Prevádzkareň** je priestor, v ktorom sa uskutočňuje určitá podnikateľská činnosť.

**Obchodný majetok** je **súhrn majetkových hodnôt**, t.j. vecí, pohľadávok a iných práv (napr. práv z priemyselného vlastníctva) a peniazmi oceniteľných iných hodnôt (napr. obchodný podiel), **ktoré patria podnikateľovi** (podnikateľ má k týmto veciam vlastnícke právo) **a slúžia alebo sú určené na jeho podnikanie**.

## Imanie podniku
Pojem **obchodné imanie** sa používa na **označenie aktív a pasív**. Obchodné imanie je súbor obchodného majetku a záväzkov vzniknutých podnikateľovi v súvislosti s podnikaním.

**Čisté obchodné imanie je obchodný majetok po odpočítaní záväzkov** vzniknutých podnikateľovi v súvislosti s podnikaním. Zjednodušene povedané, sú to aktíva mínus pasíva.

**Vlastné imanie** tvoria **vlastné zdroje financovania obchodného majetku** podnikateľa podľa osobitného predpisu, ktorým je zákon o účtovníctve.

# Zmluvy
- **Jednostranné** - napríklad splnomocnenie
- **Dvojstranné** - napríklad kúpna zmluva
- **Viacstranné** - napríklad zmluva pri zakladaní s.r.o. s viac ako 2 spoločníkmi

# Obchodné meno
Je to **názov, pod ktorým podnikateľ vykonáva právne úkony pri svojej podnikateľskej činnosti**.

Obchodným menom **fyzickej osoby je jej meno a priezvisko**. Obchodné meno fyzickej osoby **môže obsahovať dodatok** odlišujúci osobu podnikateľa alebo druh podnikania.

Obchodné meno [[01 - School/Obchodné a Hospodárske Právo/Obchodné spoločnosti\|obchodných spoločností]], družstva, ako aj iných právnických osôb je názov pod ktorým sú zapísané v [[01 - School/Obchodné a Hospodárske Právo/Registrácia podnikateľských subjektov#Obchodný register\|obchodnom registri]]. Obchodným menom právnických osôb, ktoré sa nezapisujú do [[01 - School/Obchodné a Hospodárske Právo/Registrácia podnikateľských subjektov#Obchodný register\|obchodného registra]] je názov, pod ktorým boli zriadené.

**Súčasťou obchodného mena právnických osôb** je aj **dodatok označujúci ich právnu formu**.

Obchodné meno nesmie byť zameniteľné s obchodným menom iného podnikateľa a nesmie vzbudzovať klamlivú predstavu o podnikateľovi alebo o predmete podnikania

# Sídlo podnikateľa a miesto podnikania
**Sídlom právnickej osoby** je adresa, ktorá je ako sídlo zapísaná v [[01 - School/Obchodné a Hospodárske Právo/Registrácia podnikateľských subjektov#Obchodný register\|obchodnom registri]], [[01 - School/Obchodné a Hospodárske Právo/Registrácia podnikateľských subjektov#Živnostenský register, pojem a vedenie\|živnostenskom registri]] alebo inej evidencii.

Sídlo podnikateľa **je rozhodujúce pre určenie právneho poriadku**, ktorým sa spravuje založenie, vznik a vnútorné vzťahy právnickej osoby. Je teda dôležité pre určenie, či ide o slovenskú právnickú osobu alebo o zahraničnú právnickú osobu.

**V prípade** podnikateľa, ktorý je **fyzickou osobou** sa nepoužíva pojem sídlo, ale **miesto podnikania**.

**Miestom podnikania podnikateľa** sa rozumie adresa, ktorá je ako miesto podnikania zapísaná v [[01 - School/Obchodné a Hospodárske Právo/Registrácia podnikateľských subjektov#Obchodný register\|obchodnom registri]], [[01 - School/Obchodné a Hospodárske Právo/Registrácia podnikateľských subjektov#Živnostenský register, pojem a vedenie\|živnostenskom registri]] alebo inej evidencii.

# Konanie podnikateľa
V obchodných vzťahoch je veľmi dôležité presné vymedzenie okruhu osôb, ktoré sú oprávnené vykonávať právne úkony v mene podnikateľa.

Ak je podnikateľom:
- **Fyzická osoba**, koná podnikateľ osobne alebo za neho koná zástupca
- **Právnická osoba**, koná buď prostredníctvom štatutárneho orgánu, alebo za neho koná zástupca

# Zastúpenie podnikateľa
**Zastúpením** sa rozumie oprávnenie konať za iného v jeho mene. Rozlišujeme:
- **Zákonné zastúpenie**, ktoré vzniká na základe zákona alebo na základe rozhodnutia štátneho orgánu
- **Zmluvné zastúpenie**, ktoré vzniká na základe dohody o plnomocenstve.

**Zákonné zastúpenie podnikateľa vzniká**:
- **Vedúcemu organizačnej zložky podniku** alebo **vedúcemu podniku zahraničnej osoby** zapísanému do [[01 - School/Obchodné a Hospodárske Právo/Registrácia podnikateľských subjektov#Obchodný register\|obchodného registra]]
- **Osobe poverenej určitou činnosťou**; takáto osoba je splnomocnená robiť v mene podnikateľa všetky právne úkony, ku ktorým pri tejto činnosti obvykle dochádza
- **Osobe nachádzajúcej sa v prevádzke podnikateľa** za predpokladu, že tretia osoba nemohla vedieť, že konajúca osoba nie je oprávnená na takéto konanie

**Zmluvné zastúpenie podnikateľa**:

**V mene podnikateľa môže na zmluvnom základe (na základe dohody o plnomocenstve) konať jeho zástupca**:
- Štatutárny orgán môže udeliť zástupcovi plnomocenstvo na určité úkony alebo na všetky úkony v mene podnikateľa
- Plnomocenstvo za podnikateľa môže udeliť aj vedúci organizačnej zložky podniku alebo vedúci podniku zahraničnej osoby, ktorý je zapísaný v [[01 - School/Obchodné a Hospodárske Právo/Registrácia podnikateľských subjektov#Obchodný register\|obchodnom registri]], a to osobám, ktoré budú vystupovať ako zástupcovia podnikateľa pre určitý, individuálny právny úkon týkajúci sa takejto organizačnej zložky alebo podniku
- Zmyslom zastúpenia je umožniť, aby niekto iný ako štatutárny orgán konal v mene podnikateľa a svojimi úkonmi ho zaväzoval

# Prukúra
**Prokúrou splnomocňuje podnikateľ prokuristu na všetky právne úkony, ku ktorým dochádza pri prevádzke podniku, aj keď sa na ne inak vyžaduje osobitné plnomocenstvo**. Prokúru možno udeliť len fyzickej osobe.

V prokúre **nie je zahrnuté oprávnenie scudzovať nehnuteľnosti** a zaťažovať ich, ibaže je toto oprávnenie výslovne v udelení prokúry uvedené.

Viacerým osobám možno prokúru udeliť tak, že sú na zastupovanie a podpisovanie oprávnené každá samostatne, alebo tak, že je pritom potrebný súhlasný prejav vôle všetkých prokuristov alebo aspoň dvoch z nich.

Prokurista podpisuje tým spôsobom, že k obchodnému menu podnikateľa, za ktorého koná, pripojí dodatok označujúci prokúru a svoj podpis.

Udelenie prokúry je **účinné od zápisu do [[01 - School/Obchodné a Hospodárske Právo/Registrácia podnikateľských subjektov#Obchodný register\|obchodného registra]]**. Návrh na zápis prokúry do [[01 - School/Obchodné a Hospodárske Právo/Registrácia podnikateľských subjektov#Obchodný register\|obchodného registra]] musí obsahovať meno a bydlisko prokuristu a spôsob, akým sa za podnikateľa podpisuje. Ak bola prokúra udelená viacerým osobám, musí návrh obsahovať aj určenie, či každý prokurista môže konať samostatne, prípadne koľko prokuristov musí konať spoločne.

</div></div>


# Podnikanie zahraničných osôb
**Zahraničnou osobou** sa na účely Obchodného zákonníka 
rozumie
- Fyzická osoba s bydliskom mimo územia Slovenskej republiky
- Právnická osoba so sídlom mimo územia Slovenskej republiky

Pri podnikaní zahraničných osôb na území Slovenskej republiky platí **zásada rovnosti**, t.j. zahraničné osoby môžu na území Slovenska podnikať za rovnakých podmienok a v rovnakom rozsahu ako slovenské osoby, pokiaľ zo zákona nevyplýva niečo iné.
**Podnikaním zahraničnej osoby** na území Slovenskej republiky sa rozumie podnikanie tejto osoby, ak má podnik alebo **jeho organizačnú zložku** umiestnenú na území SR.

## Vznik oprávnenia zahraničnej osoby podnikať na území SR
**Oprávnenie zahraničnej osoby** podnikať na území SR **vzniká ku dňu vzniku [[01 - School/Obchodné a Hospodárske Právo/Živnostenské podnikanie\|živnostenského oprávnenia]]** alebo iného ako [[01 - School/Obchodné a Hospodárske Právo/Živnostenské podnikanie\|živnostenského oprávnenia]] podľa osobitných predpisov **zahraničnej fyzickej osobe**, a to v rozsahu zapísaného predmetu podnikania
- Zápisu podniku alebo organizačnej zložky podniku zahraničnej právnickej osoby do [[01 - School/Obchodné a Hospodárske Právo/Registrácia podnikateľských subjektov#Obchodný register\|obchodného registra]], a to v rozsahu zapísaného predmetu podnikania

## Zánik oprávnenia zahraničnej osoby podnikať na území SR
Oprávnenie zahraničnej osoby podnikať na území Slovenskej republiky **zaniká ku dňu zániku [[01 - School/Obchodné a Hospodárske Právo/Živnostenské podnikanie\|živnostenského oprávnenia]]** alebo iného ako [[01 - School/Obchodné a Hospodárske Právo/Živnostenské podnikanie\|živnostenského oprávnenia]] podľa osobit. predpisu **FO** alebo **výmazu podniku alebo organizačnej zložky podniku zahraničnej PO z [[01 - School/Obchodné a Hospodárske Právo/Registrácia podnikateľských subjektov#Obchodný register\|obchodného registra]]**.

## Majetková účasť zahraničných osôb v [[01 - School/Obchodné a Hospodárske Právo/Obchodné spoločnosti\|slovenských právnických osobách]]
Je možná štyrmi spôsobmi:
1. Zahraničná osoba sa **môže podieľať na založení** [[01 - School/Obchodné a Hospodárske Právo/Obchodné spoločnosti\|slovenských právnických osôb]]
2. Zahraničná osoba **môže sama ako jediný zakladateľ založiť** [[01 - School/Obchodné a Hospodárske Právo/Obchodné spoločnosti\|slovenskú právnickú osobu]]
3. Zahraničná osoba **sa môže stať spoločníkom alebo členom** v [[01 - School/Obchodné a Hospodárske Právo/Obchodné spoločnosti\|slovenskej právnickej osobe]] už založenej (napr. odkúpením obchodného podielu v tuzemskej spoločnosti s ručením obmedzeným)
4. Zahraničná osoba **sa môže stať jediným spoločníkom už existujúcej tuzemskej právnickej osoby**, ak zákon jediného spoločníka pripúšťa

## Ochrana majetkových záujmov zahraničných osôb pri podnikaní v slovenskej republike
**Majetok zahraničnej osoby** súvisiaci s podnikaním v SR a majetok právnickej osoby so zahraničnou majetkovou účasťou **sa môže** v Slovenskej republike **vyvlastniť alebo jej vlastnícke právo obmedziť** len:
- Na základe zákona
- Vo verejnom záujme, ktorý nemožno uspokojiť inak
- Za náhradu zodpovedajúcu plnej hodnote dotknutého majetku

## Premiestnenie sídla zahraničnej právnickej osoby do tuzemska
**Zahraničná právnická osoba** založená na účely podnikania **môže premiestniť svoje sídlo zo zahraničia na územie Slovenskej republiky**, ak tak ustanoví právo Európskej únie, alebo ak to umožňuje medzinárodná zmluva, ktorou je Slovenská republika viazaná a ktorá bola vyhlásená spôsobom ustanoveným v zákone.

Premiestnenie sídla je účinné odo dňa jeho zápisu do [[01 - School/Obchodné a Hospodárske Právo/Registrácia podnikateľských subjektov#Obchodný register\|obchodného registra]].