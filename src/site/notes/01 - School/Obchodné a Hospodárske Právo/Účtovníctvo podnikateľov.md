---
{"dg-publish":true,"permalink":"/01-school/obchodne-a-hospodarske-pravo/uctovnictvo-podnikatelov/","tags":["year1","winterSemester","uniOaHPR"]}
---


# Zákon
Podnikatelia **sú povinní viesť účtovníctvo** v rozsahu a spôsobom ustanoveným osobitným zákonom – **[431/2002 Z. Z. o účtovníctve](https://www.slov-lex.sk/ezbierky/pravne-predpisy/SK/ZZ/2002/431/20060101.html)**.

Podnikatelia zapísaní v [[01 - School/Obchodné a Hospodárske Právo/Registrácia podnikateľských subjektov#Obchodný register\|obchodnom registri]] (ďalej len „zapísaní podnikatelia“) **účtujú v sústave podvojného účtovníctva** o stave a **pohybe obchodného majetku a záväzkov, čistého obchodného imania, o nákladoch, výnosoch a zisku alebo strate podniku**.

# Sústavy účtovníctva
Pokiaľ osobitný zákon neustanovuje inak, účtujú **podnikatelia, ktorí nie sú zapísaní v [[01 - School/Obchodné a Hospodárske Právo/Registrácia podnikateľských subjektov#Obchodný register\|obchodnom registri]]**, v sústave **jednoduchého účtovníctva** o **príjmoch a výdavkoch, obchodnom majetku, ako aj o záväzkoch** tak, aby bolo možné zistiť čisté obchodné imanie a výsledok hospodárenia.

Podnikatelia, ktorí **nie sú zapísaní v [[01 - School/Obchodné a Hospodárske Právo/Registrácia podnikateľských subjektov#Obchodný register\|obchodnom registri]], môžu účtovať** namiesto v sústave jednoduchého účtovníctva **v sústave podvojného účtovníctva**, pokiaľ v nej budú účtovať po celé účtovné obdobie.

# Audit
**[[01 - School/Obchodné a Hospodárske Právo/Druhy obchodných spoločností\|Obchodné spoločnosti a družstvá]]** musia mať riadnu **účtovnú závierku a mimoriadnu účtovnú závierku** overenú audítorom, ak tak ustanovuje osobitný predpis.

Podnikateľ je **povinný** pripraviť a **poskytnúť audítorovi všetky účtovné písomnosti a vysvetlenia** potrebné na overovanie.

Náklady spojené s audítorskou činnosťou uhrádza podnikateľ, ktorého účtovná závierka sa overuje.