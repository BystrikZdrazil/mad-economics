---
{"dg-publish":true,"permalink":"/01-school/obchodne-a-hospodarske-pravo/zivnostenske-podnikanie/","tags":["year1","winterSemester","uniOaHPR"]}
---

Základným prameňom právnej úpravy živnostenského podnikania je **zákon č. 455/1991 Zb. o živnostenskom podnikaní (živnostenský zákon)**
Tento zákon upravuje podmienky živnostenského podnikania a kontrolu nad ich dodržiavaním


<div class="transclusion internal-embed is-loaded"><a class="markdown-embed-link" href="/01-school/obchodne-a-hospodarske-pravo/registracia-podnikatelskych-subjektov/#zivnostensky-register-pojem-a-vedenie" aria-label="Open link"><svg xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round" class="svg-icon lucide-link"><path d="M10 13a5 5 0 0 0 7.54.54l3-3a5 5 0 0 0-7.07-7.07l-1.72 1.71"></path><path d="M14 11a5 5 0 0 0-7.54-.54l-3 3a5 5 0 0 0 7.07 7.07l1.71-1.71"></path></svg></a><div class="markdown-embed">



# Živnostenský register, pojem a vedenie
Tvorí ho súbor živnostenským zákonom určených údajov o podnikateľoch, ktoré živnostenské úrady, t. j. okresné úrady, zapisujú do **jednotného automatizovaného informačného systému o živnostenskom podnikaní**, ktorého prevádzkovateľom je **Ministerstvo vnútra SR**.

Registrácia v ŽR sa realizuje na základe ohlásenia živnosti.

Živnostenský register sa člení na **verejnú a neverejnú časť**.

</div></div>


# Živnosť

## Pozitívne vymedzenie
Pozitívne vymedzenie pojmu živnosť obsahuje ŽZ v § 2.

Živnosťou je **sústavná** činnosť prevádzkovaná **samostatne**, vo **vlastnom mene**, na **vlastnú zodpovednosť**, za **účelom dosiahnutia zisku** alebo za **účelom dosiahnutia merateľného pozitívneho sociálneho vplyvu** ak ide o hospodársku činnosť registrovaného sociálneho podniku podľa osobitného predpisu a za podmienok ustanovených živnostenským zákonom.

## Negatívne vymedzenie
Obsahuje živnostenský zákon v § 3. Podľa tohto ustanovenia živnosťou **nie je** napríklad činnosť pri výkone povolaní **psychológov, veterinárnych lekárov, advokátov, daňových poradcov** a pod.

Živnosťou tiež nie je **činnosť bánk, prevádzkovanie hazardných hier, banská činnosť, poľnohospodárstvo a lestníctvo** a pod.

# Rozdelenie

## Z hľadiska požiadaviek na odbornú spôsobilosť
- **Remeselné živnosti**, ak je podmienkou prevádzkovania živnosti **odborná spôsobilosť získaná vyučením v odbore**
- **Viazané živnosti**, ak je podmienkou prevádzkovania živnosti **odborná spôsobilosť získaná inak ako vyučením v odbore**, napr. vykonaním odbornej skúšky, absolvovaním požadovaného vzdelania a podobne
- **Voľné živnosti**, ak **nie je ako podmienka** prevádzkovania živnosti ustanovená odborná spôsobilosť t.j. na ich prevádzkovanie sa vyžaduje len splnenie všeobecných podmienok prevádzkovania živnosti

## Z hľadiska predmetu podnikania
- **Výrobné živnosti** – napr. zhotovovanie strojov a náradia, predaj a oprava výrobkov
- **Obchodné živnosti** – napr. kúpa tovaru za účelom jeho predaja konečnému spotrebiteľovi (maloobchod) alebo na účely jeho predaja iným prevádzkovateľom živnosti (veľkoobchod), pohostinská činnosť
- **Živnosti poskytujúce služby** – napr. poskytovanie opráv a údržby vecí, preprava osôb a tovaru

# Subjekty oprávnené prevádzkovať živnosť
Živnosti môžu prevádzkovať buď **fyzické osoby**, pre ktoré je ustálené pomenovanie živnostník alebo **právnické osoby**, ktoré sa označujú ako podnikatelia.

Fyzické osoby a právnické osoby môžu prevádzkovať živnosť, **ak to neobmedzujú alebo nevylučujú osobitné zákony**.

**Zahraničná osoba** môže prevádzkovať živnosť za rovnakých podmienok a v rovnakom rozsahu ako slovenská fyzická osoba alebo slovenská právnická osoba, pokiaľ živnostenský zákon alebo iný osobitný predpis nestanoví pre nich osobitné podmienky.

# Všeobecné podmienky prevádzkovania živnosti
- Dosiahnutie veku **18 rokov**
- **Spôsobilosť na právne úkony**
- **Bezúhonnosť**
	- Za bezúhonného sa na účely ŽZ nepovažuje ten, kto bol právoplatne odsúdený za hospodársky trestný čin, trestný čin proti majetku alebo iný trestný čin spáchaný úmyselne, ak sa na neho nehľadí ako by nebol odsúdený

Uvedené podmienky musí spĺňať každý živnostník, fyzická osoba a štatutárny orgán alebo člen štatutárneho orgánu právnickej osoby

# Osobitné podmienky prevádzkovania živnosti
- Odborná spôsobilosť alebo iná spôsobilosť podľa živnostenského zákona

Osobitné podmienky prevádzkovania živnosti musí spĺňať **fyzická osoba**, teda živnostník, alebo ak ich nespĺňa, musí ustanoviť zodpovedného zástupcu.

V **prípade právnickej** osoby, musí osobitné podmienky prevádzkovania živnosti vždy spĺňať zodpovedný zástupca.

## Zodpovedný zástupca
- Je **fyzická osoba ustanovená podnikateľom**
- **Zodpovedá za odborné vykonávanie** živnosti
- Musí spĺňať **všeobecné aj osobitné podmienky** prevádzkovania živnosti
- Musí mať **bydlisko** na území SR alebo **oprávnenie na pobyt** na území SR
- Musí byť **v pracovnom pomere** k podnikateľovi
	- *To neplatí v prípadoch ustanovených v zákone, napr. ak je ním manžel (manželka) podnikateľa alebo ak ide o právnickú osobu jej spoločník alebo člen.*

# Prekážky prevádzkovania živnosti
O prekážky prevádzkovania živnosti ide vtedy, ak živnostník nemôže prevádzkovať živnosť, hoci spĺňa všeobecné i osobitné podmienky prevádzkovania živnosti. Delia sa na **relatívne** a **absolútne**.

# Vznik živnostenského oprávnenia
Podnikať na základe živnostenského zákona možno na základe ohlásenia, ktoré musí spĺňať všetky zákonom predpísané náležitosti. Živnostenský úrad na základe ohlásenia živnosti vydá osvedčenie o živnostenskom oprávnení.

**Oprávnenie** prevádzkovať živnosť **vzniká dňom ohlásenia** alebo ak je v ohlásení uvedený neskorší deň začatia živnosti, týmto dňom.

Dňom zápisu do obchodného registra oprávnenie prevádzkovať živnosť vzniká právnickým osobám ešte nezapísaným do [[01 - School/Obchodné a Hospodárske Právo/Registrácia podnikateľských subjektov#Obchodný register\|obchodného registra]], pri ktorých je zápis povinný.

# Preukazovania živnostenského oprávnenia
- **Osvedčenie o živnostenskom oprávnení**
- Do vydania osvedčenia o živnostenskom oprávnení, **rovnopis ohlásenia s preukázaným doručením**
- **Výpis zo živnostenského registra**

Živnostenské oprávnenie **nemožno preniesť** na inú osobu a **možno ho vykonávať na celom území** Slovenskej republiky.

# Zánik živnostenského oprávnania
- **Smrťou** fyzickej osoby
- **Zánikom právnickej osoby**
- **Uplynutím času**, ak živnostenské oprávnenie bolo vydané na dobu určitú
- **Uplynutím lehoty** povoleného prechodného alebo trvalého pobytu podnikateľa alebo jeho zrušením
- Dňom uvedeným v oznámení o ukončení podnikania
- Rozhodnutím živnostenského úradu
- Ak to ustanoví **osobitný zákon**

>[!example]
>*Ján Vlk podnikal ako živnostník. Podnikateľskú činnosť ukončil v marci v roku 2014, keď bol ukončený konkurz na jeho majetok po usporiadaní pohľadávok veriteľov a uznesením okresného súdu bol zrušený konkurz. Kedy môže žiadať o vydanie živnostenského oprávnenia?*
>Ján Vlk môže žiadať o vydanie živnostenského oprávnenia najskôr po uplynutí troch rokov od právoplatnosti rozhodnutia o zrušení živnostenského oprávnenia. To znamená, že môže žiadať o vydanie živnostenského oprávnenia najskôr v marci 2017.

# Pozastavenie prevádzkovania živnosti
Podnikateľ **môže oznámiť** miestne príslušnému živnostenskému úradu **pozastavenie prevádzkovania živnosti**.

Účinky pozastavenia živnostenského oprávnenia **nastávajú dňom nasledujúcim po dni doručenia oznámenia** o pozastavení prevádzkovania živnosti živnostenskému úradu, alebo **ak je** v oznámení uvedený **neskorší deň, týmto dňom**.

Po pozastavení prevádzkovania živnosti podnikateľ nadobudne živnostenské oprávnenie uplynutím doby pozastavenia prevádzkovania živnosti alebo dňom uvedeným v oznámení o zmene doby pozastavenia prevádzkovania živnosti.

# Prevádzkareň a zodpovedný zástupca
Podnikateľ prevádzkuje živnosť, ktorá je predmetom jeho činnosti v priestore na to určenom, **t. j. v prevádzkárni**. Živnostenské oprávnenie umožňuje prevádzkovať živnosť aj vo viacerých prevádzkárniach.

**Každú prevádzkareň** zriadenú podnikateľom je **potrebné zaregistrovať** v živnostenskom registri.

Za odborné prevádzkovanie živnosti v prevádzkarni zodpovedá buď podnikateľ osobne (ak spĺňa osobitné podmienky prevádzkovania živnosti) alebo fyzická osoba ustanovená podnikateľom – **zodpovedný zástupca**). Funkciu zodpovedného **zástupcu nemožno vykonávať vo viac ako jednej prevádzkarni**.

# Výkon štátnej správy v živnostenskom podnikaní
Štátnu správu v živnostenskom podnikaní vykonávajú:
- **Živnostenské úrady**, ktorými sú okresné úrady
- **Ministerstvo vnútra Slovenskej republiky**

**Živnostenský úrad** preveruje údaje na registráciu živností a zodpovedá za ich správnosť. Zapisuje do živnostenského registra podnikateľov, ktorým vydal doklady o živnostenskom oprávnení, najneskôr do 3 dní. Plní aj úlohu jednotného kontaktného miesta.

**Ministerstvo vnútra** predovšetkým riadi a kontroluje výkon štátnej správy v živnostenskom podnikaní.

# Živnostenská kontrola
Kontrolu plnenia povinností vyplývajúcich zo živnostenského zákona a z osobitných predpisov, ktoré sa vzťahujú na živnostenské podnikanie vykonávajú **zamestnanci živnostenského úradu v sídle kraja** (kontrolóri).

Živnostenský úrad v sídle kraja môže podnikateľovi uložiť **opatrenia na odstránenie nedostatkov** zistených pri prevádzkovaní živnosti.

Za zistené nedostatky môže príslušný živnostenský úrad uložiť podnikateľovi **peňažnú pokutu** podľa živnostenského zákona.

>[!tip]
>Účelom živnostenskej kontroly je overiť, či podnikateľ dodržiava živnostenský zákon a príslušné predpisy. Kontrola sa zameriava na to, či podnikateľ má platné živnostenské oprávnenie, či spĺňa podmienky na jeho prevádzkovanie a či vykonáva činnosť v súlade s oprávnením.
>
>Živnostenskú kontrolu môžu vykonávať **zamestnanci živnostenského úradu**, ktorí sa pri výkone kontroly preukazujú **preukazom kontrolóra**.
>
>Pri neoprávnenom podnikaní môže živnostenský úrad uložiť fyzickej alebo právnickej osobe pokutu až do výšky **3 319 EUR**. V prípade závažného porušenia môže byť neoprávnené podnikanie trestne stíhané a páchateľovi môže byť uložený trest odňatia slobody až na **tri roky**.