---
{"dg-publish":true,"permalink":"/01-school/obchodne-a-hospodarske-pravo/nadnarodne-pravne-formy-podnikania/","tags":["year1","winterSemester","uniOaHPR"]}
---

Nadnárodné právne formy podnikania sú upravené v týchto nariadeniach:
- Nariadenie Rady (EHS) č. **2137/85 z 25. júla 1985** o **európskom zoskúpení hospodárskych záujmov**
- Nariadenie Rady (EHS) č. **2157/2001 z 8. októbra 2001** o **stanovách európskej spoločnosti**
- Nariadenie Rady (EHS) č. **1435/2003 z 22. júla 2003** o **stanovách európskeho družstva**

Okrem uvedených nariadení sa nadnárodné právne formy podnikania v Slovenskej republike spravujú týmito právnymi predpismi:
- Zákon č. **177/2004** Z.z. o **európskom zoskúpení hospodárskych záujmov**
- Zákon č. **562/2004** Z.z. o **európskej spoločnosti**
- Zákon č. **91/2007** Z.z. o **európskom družstve**

## Založenie a vznik nadnárodných právnych foriem podnikania
- Zakladajú sa zakladateľským dokumentom, ktorého názov, formu a obsah určuje príslušné nariadenie
- Ich vznik je viazaný na zápis do registra určeného členským štátom; na Slovensku je to obchodný register
- Informácia o zápise, ako aj výmaze z registra sa poskytuje Úradnému vestníku Európskej únie

# Európske zoskupenie hospodárskych záujmov (EZHZ)
- Jeho cieľom je uľahčiť alebo rozvíjať hospodársku činnosť svojich členov a zlepšovať alebo zvyšovať výsledky tejto činnosti
- Môže dosahovať zisk, ktorý sa rozdelí medzi jeho členov, nie je to ale jeho primárnym cieľom
- Nevyžaduje sa základné imanie
- Za záväzky ručia jeho členovia spoločne a nerozdielne celým svojím majetkom

## Založenie a vznik
- Je **právnickou osobou**
- Zakladá sa **písomnou zakladateľskou zmluvou**
- Vzniká dňom **zápisu do obchodného registra**

## Orgány
EZHZ povinne vytvára iba dva orgány, a to:
- **Konateľ**, resp. konatelia
	- Štatutárny orgán
- **Spoločne konajúci členovia**
	- Ide o zhromaždenie členov, ktoré rozhoduje o najdôležitejších otázkach

## Zrušenie a zánik
EZHZ sa zrušuje:
- **Rozhodnutím** jeho **členov**
- **Súdom**, na základe **návrhu** ktorýmkoľvek z jeho **členov**

EZHZ **zaniká výmazom** z obchodného registra

# Európska spoločnosť (SE)
Európsku spoločnosť **možno vytvoriť** len z už **existujúcich spoločností**, a to:
- **Cezhraničným zlúčením** alebo **cezhraničným splynutím** spoločností
- Založením **holdingovej európskej spoločnosti**
- Založením **dcérskej európskej spoločnosti**
- **Transformáciou** existujúcej **akciovej spoločnosti** na európsku spoločnosť, **ak má** aspoň dva roky **dcérsku spoločnosť**, ktorá **sa spravovala právom iného** členského **štátu**
- Jej **základné imanie** musí byť aspoň **120 000€** a musí byť **rozdelené na akcie**
- Jej **špecifickým** prvkom je účasť zamestnancov na riadení
	- Zamestnanci majú právo na **informácie**, právo **voliť** a **byť volení** do **orgánov SE**

Systém riadenia a štruktúry orgánov SE môže byť dvojaký, podľa toho, aký si akcionári zvolili:
- **Dvojstupňový** (dualistický)
- **Jednostupňový** (monistický)

## Orgány
V prípade zvolenia **dualistického** systému riadenia sú orgánmi SE:
- **Valné zhromaždenie**
- **Riadiaci orgán**
	- Slovenský zákon o SE nazýva riadiaci orgán **predstavenstvo**, ktoré je štatutárnym orgánom
- **Dozorný orgán**
	- Slovenský zákon o SE nazýva dozorný orgán **dozorná rada**

V prípade zvolenia **monistického** systému riadenia sú orgánmi SE:
- **Valné zhromaždenie**
- **Správny orgán**
	- Slovenský zákon o SE správny orgán nazýva **správna rada**, ktorá je štatutárnym orgán
- **Výkonní riaditelia**
	- Vykonávajú **pôsobnosť obchodného vedenia** spoločnosti. Volí ich a odvoláva správna rada. **Ak ale SE nemá zvoleného** výkonného **riaditeľa**, jeho pôsobnosť vykonáva **správna rada**

## Zrušenie a zánik
Zrušenie SE sa spravuje **pravidlami**, ktoré sa vzťahujú na **akciovú spoločnosť**.
Dôvodom zrušenia SE  môže byť napríklad:
- **Uplynutie času**, na ktorý bola založená
- **Rozhodnutie súdu** o zrušení ES
- **Zrušenie konkurzu**, napr. pre nedostatok majetku

Európska spoločnosť **zaniká výmazom** z obchodného registra, **ak nejde o výmaz** v dôsledku **premiestnenia sídla** mimo územie SR.

# Európske družstvo (SCE)
- Základným predmetom podnikania SCE alebo činnosti je **uspokojovanie potrieb** jeho **členov** a rozvoj ich hospodárskej a sociálnej činnosti - jeho základným cieľom **nie je dosahovanie zisku**
- Zakladajúcim dokumentom sú **stanovy**
- Základné imanie sa delí na členské vklady a musí dosahovať aspoň **30 000€**
- Jeho špecifickým prvkom je **účasť zamestnancov na riadení**

## Orgány
V prípade zvolenia **dualistického** systému riadenia sú orgánmi SCE:
- **Členská schôdza**
- **Riadiaci orgán**
	- Slovenský zákon o SCE nazýva riadiaci orgán **predstavenstvo**, ktoré je zároveň štatutárnym orgánom
- **Dozorný orgán**
	- Slovenský zákon o SCE nazýva dozorný orgán **kontrolná komisia**

V prípade zvolenia **monistického** systému riadenia sú orgánmi SCE:
- **Členská schôdza**
- **Správny orgán**
	- Slovenský zákon o SCE nazýva správny orgán **správna rada**
- **Generálny riaditeľ**
	- Je štatutárnym orgánom
- **Výkonný riaditeľ**, resp. **výkonní riaditelia**
	- Organizujú a riadia činnosť SCE. Môže ich vymenovať **správna rada** na **návrh generálneho riaditeľa**

## Založenie a vznik
- Na **ustanovujúcej schôdzi**, najmenej **5 subjektmi** z **aspoň dvoch rôznych členských štátov EU**
- **Zlúčením** alebo **splynutím** aspoň 2 družstiev
- **Zmenou právnej formy družstva**, ktoré **má** aspoň dva roky **dcérsku spoločnosť** alebo **organizačnú zložku** v inom **členskom štáte**

## Zrušenie a zánik
Zrušenie SCE sa **spravuje pravidlami**, ktoré sa vzťahujú na **družstvo**.
Dôvodom zrušenia SCE môže byť napríklad:
- **Uznesenie** členskej **schôdze**
- **Rozhodnutie** konkurzného **súdu**
- **Uplynutie doby**, na ktorú bolo európske družstvo zriadené

Európske družstvo **zaniká výmazom** z obchodného registra, **ak nejde o výmaz** v dôsledku **premiestnenia sídla** mimo územie SR.