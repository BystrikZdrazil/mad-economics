---
{"dg-publish":true,"permalink":"/01-school/obchodne-a-hospodarske-pravo/obchodne-zavaezkove-vztahy/","tags":["year1","winterSemester","uniOaHPR"]}
---

**Obchodnými záväzkovými vzťahmi** všeobecne rozumieme záväzkové vzťahy upravené [[01 - School/Obchodné a Hospodárske Právo/Obchodné právo#Pramene obchodného práva\|OBZ]].

Každý záväzkový právny vzťah, teda aj **obchodný záväzkový vzťah sa vyznačuje týmito spoločnými znakmi**:
- Ide o právny vzťah, z ktorého **veriteľovi** vzniká **právo na plnenie** od dlžníka (pohľadávka) a **dlžníkovi** vzniká **povinnosť plniť záväzok**
- Ide o relatívny právny vzťah, ktorý **vzniká medzi konkrétnymi subjektmi**, teda medzi veriteľom a dlžníkom
- Musí mať **aspoň dva subjekty**, ako aj **dve strany**

# Druhy obchodných záväzkových vzťahov
Obchodné záväzkové vzťahy možno deliť na tieto druhy:
- [[#Relatívne obchodné záväzkové vzťahy]]
- [[#Absolútne obchodné záväzkové vzťahy]]
- [[#Fakultatívne obchodné záväzkové vzťahy]]

## Relatívne obchodné záväzkové vzťahy
Za relatívne obchodné záväzkové vzťahy sa považujú tieto záväzkové vzťahy:
- **Záväzkové vzťahy medzi podnikateľmi navzájom**, ak pri ich vzniku je zrejmé s prihliadnutím na všetky okolnosti, že sa týkajú ich podnikateľskej činnosti
- **Záväzkové vzťahy medzi podnikateľom** pri jeho podnikateľskej činnosti **a subjektom verejného práva** (napr. štátny orgán, obec), ak sa týkajú zabezpečovania verejných potrieb alebo vlastnej prevádzky.

## Absolútne obchodné záväzkové vzťahy
Môžeme ich rozdeliť do troch skupín:
- Záväzkové vzťahy týkajúce sa **obchodných spoločností**
- Záväzkové vzťahy týkajúce sa **družstiev**
- Záväzkové vzťahy **vznikajúce z nasledujúcich právnych úkonov**:
	1. Záväzkové vzťahy z burzových obchodov a ich sprostredkovania, z odplatných zmlúv týkajúcich sa cenných papierov
	2. Záväzkové vzťahy vznikajúce z taxatívne vymenovaných typov zmlúv (napr. zmluvy o úvere)
	3. Záväzkové vzťahy z bankovej záruky, z cestovného šeku a sľubu odškodnenia

## Fakultatívne obchodné záväzkové vzťahy
Fakultatívnymi obchodnými záväzkovými vzťahmi sú tie obchodnoprávne vzťahy, ktorých **obchodný charakter je založený dohodou strán**.

Takáto dohoda sa musí urobiť v písomnej forme.

## Spoločné obchodné záväzkové vzťahy
Ak na strane veriteľa, ako aj na strane dlžníka vystupuje jeden subjekt (účastník) hovoríme o jednoduchom záväzkovom vzťahu.

**Ak je na jednej alebo na oboch stranách záväzkového vzťahu viac subjektov** (účastníkov), hovoríme o spoločných záväzkových právnych vzťahoch alebo o spoločných záväzkoch a spoločných právach.

# Druhy spoločných obchodných záväzkov
Spoločným záväzkom je taký záväzok, pri ktorom na jednej strane alebo na obidvoch stranách záväzkového právneho vzťahu vystupuje viac účastníkov, t.j. viac dlžníkov alebo viac veriteľov.

Spoločné obchodné záväzky rozlišujeme na:
- **Solidárne záväzky**
- **Nedeliteľné záväzky**
	- Predmet plnenia musí byť splnený naraz, nie je možné plniť po častiach, napr. zhotovenie sochy
- **Delené záväzky**
	- Predpokladom ich vzniku je deliteľné plnenie

## Základné zásady obchodných záväzkových vzťahov
- Zásada **zmluvnej slobody**
- Zásada **rovnosti zmluvných strán**
- Zásada **bezformálnosti** právnych úkonov
- Zásada “**dohody sa majú dodržiavať**”
- Zásada **dobrej viery**
- Zásada **profesionality**
- Zásada **poctivého** obchodného **styku**
	- Ide o poctivé a slušné správanie podnikateľov vo vzájomných vzťahoch, ale aj vo vzťahoch s inými subjektami

## Vznik obchodných záväzkových vzťahov
Obchodné záväzkové vzťahy vznikajú z
- **Právnych úkonov** (najmä zo zmlúv)
- **Protiprávnych úkonov** (napr. spôsobenie škody)
- **Iných skutočností predpokladaných zákonom** (napr. vznik ručenia pri obchodných spoločnostiach)

## Uzavieranie obchodných zmlúv
Proces vzniku zmluvy sa skladá z dvoch jednostranných právnych úkonov, a to:
- **Návrh na uzavretie zmluvy**
- **Prijatie návrhu na uzavretie zmluvy**

[[01 - School/Obchodné a Hospodárske Právo/Obchodné právo#Pramene obchodného práva\|OBZ]] v ustanovených prípadoch umožňuje postupné uzavieranie zmluvy, teda také, že sa zmluvné strany dohodnú, že:
- **Dodatočne si určia obsah záväzku**
	- Napríklad termín plnenia
- **Dodatočne si dohodnú nepodstatnú časť zmluvy** (v prípade vyhotovenia napr. znaleckého posudku) s dojednaním, že ak k tomu nedôjde, zmluva nevznikne
- **Chýbajúci obsah zmluvy doplní súd alebo tretia osoba** určená v zmluve

### Verejný návrh na uzavretie zmluvy
Verejný návrh na uzavretie zmluvy predstavuje osobitný spôsob uzavierania obchodných zmlúv, pri ktorom ide o prejav vôle, ktorým sa navrhovateľ obracia na neurčité osoby s cieľom uzavretia zmluvy.

Verejný návrh
- **Musí obsahovať podstatné časti** zmluvy a pri nepomenovaných zmluvách musí obsahovať dostatočné určenie záväzku
- **Musí byť zverejnený**

>[!tip]+
>Proces uzavretia zmluvy na základe verejného návrhu pozostáva z troch právnych úkonov, a to **návrhu, prijatia návrhu a potvrdenia**.

### Obchodná verejná súťaž
Je ďaľším osobitným spôsobom uzavierania obchodných zmlúv, pri ktorom je neurčitým osobám adresovaná **výzva na podávanie návrhov na uzavretie zmluvy**.

**Cieľom** tejto súťaže **je** zabezpečiť **výber najvhodnejšieho návrhu** na uzavretie určitej obchodnej zmluvy.

**Vyhlasovateľ vyberie najvhodnejší návrh** z predložených návrhov a **oznámi jeho prijatie** spôsobom a v lehote, ktoré určujú podmienky súťaže. **Zmluva je uzavretá okamihom dôjdenia vyjadrenia o prijatí návrhu navrhovateľovi.**

### Zmluva o uzavretí budúcej zmluvy
Je dohoda, ktorou sa jedna alebo obe zmluvné strany zaväzujú uzavrieť v určitej dobe budúcu zmluvu s predmetom plnenia, ktorý je určený aspoň podstatným spôsobom.

Podstatnými obsahovými náležitosťami zmluvy sú:
- **Záväzok uzavrieť budúcu zmluvu**
- **Doba**, do ktorej bude budúca zmluva uzavretá
- **Predmet plnenia** budúcej zmluvy

Zmluva o budúcej zmluve **musí mať písomnú formu**.

# Zabezpečenie obchodných záväzkových vzťahov
**Inštitút zabezpečenia záväzkov** patrí do skupiny osobitných súkromnoprávnych prostriedkov ochrany subjektívnych práv a povinností vznikajúcich v rámci záväzkových vzťahov.

**Cieľom právnych prostriedkov zabezpečenia záväzkov** je posilniť postavenie veriteľa, a tým zabezpečiť splnenie jeho pohľadávky.

V tretej časti [[01 - School/Obchodné a Hospodárske Právo/Obchodné právo#Pramene obchodného práva\|OBZ]] sú upravené tieto zabezpečovacie prostriedky:
1. **Zmluvná pokuta**
2. **Ručenie**
3. **Banková záruka**
4. **Uznanie záväzku**

# Funkcie zabezpečovacích prostriedkov
Zabezpečovacie prostriedky plnia tieto funkcie
- **Preventívnu funkciu**; spočíva v predchádzaní ohrozeniu a porušeniu právom chránených vzťahov
- **Zabezpečovaciu funkciu**; poskytuje veriteľovi posilnenie jeho práv na budúce plnenie; dlžníka zároveň motivuje k dobrovoľnému splneniu záväzku,
- **Uhradzovaciu funkciu**; spočíva v tom, že ak zabezpečená povinnosť nebude včas a riadne splnená, pohľadávku veriteľa možno uspokojiť prostredníctvom zabezpečenia
- **Represívnu funkciu**; je sankciou za porušenie záväzku; platňuje sa výnimočne, napr. pri zmluvnej pokute

## Zmluvná pokuta
Zmluvnou pokutou rozumieme **dohodou určené plnenie, ktoré je povinná poskytnúť zmluvná strana, ktorá poruší zmluvnú povinnosť**.

**Obligatórnymi obsahovými náležitosťami** dohody o zmluvnej pokute sú:
- Označenie zmluvných strán
- Určenie povinnosti, ktorej splnenie má zmluvná pokuta zabezpečiť
- Určenie výšky zmluvnej pokuty alebo spôsobu jej určenia

Dohoda o zmluvnej pokute **musí byť písomná**.

## Ručenie
Ručenie je **právny vzťah medzi veriteľom a ručiteľom**, t.j. osobou, ktorá veriteľovi vyhlási, že ho uspokojí, ak dlžník nesplní jeho záväzok.

Ručením možno **zabezpečiť len platný záväzok alebo jeho časť**, možno ním zabezpečiť aj **záväzok**, **ktorý vznikne v budúcnosti**, alebo ktorého **vznik závisí od splnenia podmienky**.

Ručenie **môže vzniknúť** nielen dobrovoľne **na základe písomného vyhlásenia ručiteľa**, ale **aj na základe zákona.**

>[!example]
>Podľa § 59 ods. 7 [[01 - School/Obchodné a Hospodárske Právo/Obchodné právo#Pramene obchodného práva\|OBZ]] po zániku spoločnosti ručia spoločníci za záväzky spoločnosti do výšky svojho podielu na likvidačnom zostatku, najmenej však v rozsahu, v ktorom za ne ručili za trvania spoločnosti

## Banková záruka
Bankovou zárukou rozumieme **záväzok banky voči veriteľovi**, že ho uspokojí podľa záručnej listiny, ak dlžník svoj záväzok nesplní.

Banková záruka **vzniká jednostranným právnym úkonom ručiteľa**, ktorým je vystavenie záručnej listiny bankou.

Záručná listina **musí mať písomnú** formu a **musí obsahovať** tieto náležitosti:
- Záväzok banky, že uspokojí veriteľa,
- Označenie dlžníka a jeho záväzok, za ktorý banka preberá bankovú záruku
- Uvedenie sumy, za ktorú banka ručí

## Uznanie záväzku
Uznanie záväzku je **jednostranným právnym úkonom dlžníka** adresovaným veriteľom, ktorý zakladá vyvrátiteľnú právnu domnienku, že záväzok v uznanom rozsahu v čase uznania záväzku trval.

Uznať možno:
- **Existujúci záväzok**
- **Premlčaný záväzok**; od okamihu uznania záväzku začne plynúť nová štvrročná premlčacia doba, pričom premlčacia doba sa skončí najneskôr po uplynutí desiatich rokov odo dňa, keď začala plynúť prvý raz.

Uznanie záväzku **musí mať písomnú formu**.

# Zmena obchodných záväzkových vzťahov
Obchodné záväzkové vzťahy sa môžu v čase medzi okamihom svojho vzniku a zániku zmeniť.
Zmena sa **môže týkať**:
- **Subjektov** obchodných záväzkových vzťahov
- **Obsahu** obchodných záväzkových vzťahov

K zmene obsahu **môže dôjsť**:
- Dohodou strán
- V dôsledku omeškania (dlžníka alebo veriteľa)
- V dôsledku vadného plnenia

# Zmena subjektov obchodných záväzkových vzťahov

Dôvody zmeny subjektov záväzku:
- **Postúpenie pohľadávky** – veriteľ postúpi svoju pohľadávku inej osobe (mení sa osoba veriteľa)
- **Prevzatie dlhu** – na základe zmluvy o prevzatí dlhu uzavretou medzi dlžníkom a treťou osobou, nový dlžník na seba preberá dlh (mení sa osoba dlžníka)
- **Pristúpenie k záväzku** – k záväzku pristupuje tretia osoba, ktorá sa stáva dlžníkom popri pôvodnom dlžníkovi tým, že dlh prijíma, predmetom môže byť len peňažný záväzok
- **Poukážka** – jej podstatou je plnenie dlžníka veriteľovi prostredníctvom tretej osoby (pošty)
- **Poukážka na cenné papiere** - je osobitný druh poukážky, ktorú môže vystaviť len banka

# Zánik obchodných záväzkových vzťahov
Obchodné záväzkové vzťahy **zanikajú v dôsledku existencie určitých právnych skutočností**, s ktorými právo takýto následok spája.

Obchodný zákonník upravuje tieto **spôsoby zániku** obchodného záväzkového vzťahu:
- [[#Zánik záväzku splnením|Splnenie]]
- [[#Zánik záväzku započítaním pohľadávky|Započítaním]]
- [[#Zánik záväzku odstúpením od zmluvy|Odstúpenie od zmluvy]]
- [[#Zánik záväzku pre dodatočnú nemožnosť plnenia|Dodatočná nemožnosť plnenia]]
- [[#Zánik záväzku zaplatením odstupného|Odstupné]]
- [[#Zánik záväzku zmarením účelu zmluvy|Zmarenie účelu zmluvy]]

## Zánik záväzku splnením
**Splnenie** je právny úkon, ktorý sa považuje za **najprirodzenejší spôsob zániku záväzku**, pri ktorom dochádza k uspokojeniu veriteľa poskytnutím plnenia, ktoré zodpovedá obsahu záväzku.

Záväzok zanikne, ak sa veriteľovi splní včas a riadne, pričom
- **Ak sa záväzok nesplní včas**, dlžník sa dostáva do omeškania
- **Ak záväzok nie je splnený riadne**, vzniká [[#Zodpovednosť za vady|zodpovednosť za vady]]

## Zánik záväzku započítaním pohľadávky
Započítanie je spôsob zániku záväzku v prípade pohľadávok, ktoré sa navzájom kryjú.

Rozlišujeme dva spôsob započítania
1. Započítanie **jednostranným právnym úkonom**
	 - V tomto prípade platí napr., že započítať možno aj nesplatnú pohľadávku proti splatnej, ak ide o pohľadávku voči dlžníkovi, ktorý nie je schopný plniť svoje peňažné záväzky
2. Započítanie **dohodou** - na základe dohody možno započítať akékoľvek pohľadávky

## Zánik záväzku odstúpením od zmluvy
Odstúpenie od zmluvy je jednostranným právnym úkonom, v dôsledku ktorého dochádza k zániku nesplneného záväzku.

Odstúpiť od zmluvy možno len v prípade, **ak to ustanovuje**:
- **Zmluva**
- **Zákon** ([[01 - School/Obchodné a Hospodárske Právo/Obchodné právo#Pramene obchodného práva\|OBZ]] spája právo odstúpiť od zmluvy s omeškaním veriteľa alebo omeškaním dlžníka, pričom rozlišuje či ide o omeškanie, ktoré spôsobuje podstatné porušenie zmluvy alebo nepodstatné porušenie zmluvy)

## Zánik záväzku pre dodatočnú nemožnosť plnenia
**Dodatočnou nemožnosťou plnenia** rozumieme nemožnosť plniť, ktorá vznikla po vzniku záväzku a má za následok, že záväzok je v jej dôsledku trvale nesplniteľný.

Rozlišujeme:
- **Faktickú** nemožnosť plnenia (napr. vec podľahla rýchlej skaze)
- **Právnu** nemožnosť plnenia (napr. právne predpisy, vydané po uzavretí zmluvy vyžadujú úradné povolenie, ktoré nebolo dlžníkovi udelené)
- **Čiastočnú** nemožnosť plnenia – záväzok zanikne iba v časti, ktorú postihuje nemožnosť plnenia.

## Zánik záväzku zaplatením odstupného
**Odstupným** rozumieme dojednanie zmluvných strán, podľa ktorého jedna zo strán alebo ktorákoľvek zo strán je oprávnená zmluvu zrušiť zaplatením určitej sumy ako odstupného.

**Zaplatením odstupného** sa zmluva zrušuje od doby svojho uzavretia, keď oprávnená osoba
- Oznámi druhej strane, že svoje právo využíva
- Určené odstupné zaplatí

**Oprávnenie zaplatiť odstupné nemá strana ktorá už**
- Prijala plnenie záväzku druhej strany alebo jeho časti
- Splnila svoj záväzok alebo jeho časť

## Zánik záväzku zmarením účelu zmluvy
**Zmarenie účelu zmluvy** samo o sebe nemá za následok zánik záväzku, predstavuje však dôvod, na základe ktorého môže strana, ktorá bola povinná plniť, od zmluvy odstúpiť, a to v prípade, ak
- **K zmareniu zmluvy došlo po uzavretí zmluvy**
- **Bol zmarený základný účel zmluvy**, ktorý bol v nej výslovne vyjadrený
- **K zmareniu účelu zmluvy došlo v dôsledku podstatnej zmeny okolností**, za ktorých sa zmluva uzavrela

# Porušenie povinností v obchodných záväzkových vzťahoch a jeho dôsledky
Ak niektorá zo zmluvných strán poruší svoju povinnosť vyplývajúcu z právneho predpisu alebo zo zmluvy, **dochádza k vzniku nových práv a povinností**, teda k vzniku zodpovednostného vzťahu.

V rámci porušenia obchodných záväzkových vzťahov rozlišujeme:
- [[#Zodpovednosť za omeškanie]]
- [[#Zodpovednosť za škodu]]
- [[#Zodpovednosť za vady]]
- [[#Zodpovednosť za bezdôvodné obohatenie]]

## Zodpovednosť za omeškanie
Obchodný zákonník upravuje
- **Omeškanie dlžníka**
- **Omeškanie veriteľa**

### Omeškanie dlžníka
Dlžník je v omeškaní, **ak nesplní riadne a včas záväzok**.

Pri omeškaní dlžníka má veriteľ tieto **oprávnenia**:
- Môže trvať na **riadnom splnení záväzku**
- Môže požadovať **náhradu škody**
- Má právo na **odstúpenie od zmluvy**, ak tak ustanovuje zákon alebo zmluva
- Má právo na **zaplatenie zmluvnej pokuty**, ak bola pre prípad omeškania dohodnutá 
- Pri omeškaní so splnením peňažného záväzku má právo na **zaplatenie úroku z omeškania**
- Má právo na **paušálnu náhradu nákladov** spojených s **uplatnením pohľadávky**

### Omeškanie veriteľa
**Veriteľ je v omeškaní**, ak
- Neprevezme riadne ponúknuté plnenie
- Neposkytne spolupôsobenie potrebné na to, aby dlžník mohol splniť svoj záväzok

Pri omeškaní veriteľa má **dlžník tieto oprávnenia**:
- Môže požadovať od veriteľa **splnenie jeho povinnosti**, pokiaľ zákon neustanovuje niečo iné
- Môže požadovať od veriteľa **náhradu škody**
- Môže **odstúpiť od zmluvy** v prípadoch ustanovených zákonom alebo zmluvou
- Má nárok na **zaplatenie zmluvnej pokuty**, ak bola pre prípad omeškania dohodnutá

## Zodpovednosť za škodu
Možno ju definovať ako právnu povinnosť, ktorá vznikla v dôsledku porušenia povinnosti vyplývajúcej zo záväzkového právneho vzťahu.

**Predpoklady vzniku zodpovednosti** za škodu sú:
- Vznik škody
- Porušenie povinnosti
- Príčinná súvislosť medzi porušením povinnosti a vznikom škody

**Škoda sa nahrádza**:
- V peniazoch
- Uvedením do pôvodného stavu, ak o to oprávnená strana požiada a ak je to možné a obvyklé

## Zodpovednosť za vady
Zodpovednosť za vady **vzniká porušením povinnosti** účastníka záväzkového vzťahu plniť riadne, t.j. bez vád.

Rozlišujú sa:
- **Faktické vady** – ich prítomnosť tovar znehodnocuje (napr. poškodený lak na aute)
- **Právne vady** – sú také, ktoré bránia tomu, aby nadobúdateľ nadobudol ten rozsah práv, ktoré mu podľa zmluvy prislúchajú (napr. na veci viazne záložné právo)

Právna úprava zodpovednosti za vady je v [[01 - School/Obchodné a Hospodárske Právo/Obchodné právo#Pramene obchodného práva\|OBZ]] začlenená do úpravy jednotlivých zmluvných typov.

## Zodpovednosť za bezdôvodné obohatenie
Bezdôvodné obohatenie **predstavuje majetkový prospech** získaný:
- Plnením bez právneho dôvodu
- Plnením z neplatného právneho úkonu
- Plnením z právneho dôvodu, ktorý dodatočne odpadol
- Z nepoctivých zdrojov
- Plnením za toho, kto mal plniť sám

Ten, **kto bezdôvodné obohatenie získal, je povinný vydať všetko, čo nadobudol bezdôvodným obohatením**. Ak to nie je možné, musí vydať peňažnú náhradu.

# Premlčanie
Premlčanie je právny ištitút **spojený s plynutím času**.

Premlčanie práva **nastáva uplynutím premlčacej doby** ustanovenej v zákone.

Rozlišujeme:
- Všeobecnú premlčaciu dobu, ktorá je 4 roky
- Osobitné premlčacie doby, ktorých dĺžka môže byť kratšia i dlhšia

Premlčanie neznamená zánik práva, súd však nemôže toto právo priznať alebo uznať, ak povinná osoba vznesie námietku premlčania.

# Kúpna zmluva
Kúpnou zmluvou sa predávajúci zaväzuje dodať kupujúcemu hnuteľnú vec (tovar) určenú jednotlivo alebo čo do množstva a druhu a previesť na neho vlastnícke právo k tejto veci a kupujúci sa zaväzuje zaplatiť kúpnu cenu.

**Podstatnými časťami kúpnej zmluvy sú**:
- Určenie zmluvných strán
- Určenie predmetu kúpy
- Záväzok predávajúceho dodať predmet kúpy a previesť na neho vlastnícke právo k tejto veci
- Záväzok kupujúceho zaplatiť kúpnu cenu

**Predávajúci má najmä tieto povinnosti**:
- Dodať tovar kupujúcemu
- Odovzdať kupujúcemu doklady, ktoré sa na tovar vzťahujú
- Umožniť kupujúcemu nadobudnúť vlastnícke právo k tovaru v súlade so zmluvou a [[01 - School/Obchodné a Hospodárske Právo/Obchodné právo#Pramene obchodného práva\|OBZ]]

**Kupujúci má najmä tieto povinnosti**:
- Zaplatiť za tovar kúpnu cenu
- Prevziať dodaný tovar
- Prezrieť si tovar a oznámiť predávajúcemu vady

## Nároky z vád tovaru
**Ak je dodaním tovaru s vadami zmluva porušená podstatným spôsobom**, kupujúci môže požadovať
- Odstránenie vád dodaním náhradného tovaru za vadný tovar, dodanie chýbajúceho tovaru a požadovať odstránenie právnych vád
- Odstránenie vád opravou tovaru, ak sú vady opraviteľné
- Požadovať primeranú zľavu z kúpnej ceny
- Odstúpiť od zmluvy

**Ak je dodaním tovaru s vadami zmluva porušená nepodstatným spôsobom**, kupujúci môže požadovať buď dodanie chýbajúceho tovaru a odstránenie ostatných vád tovaru, alebo zľavu z kúpnej ceny.

# Zmluva o dielo
Zmluvou o dielo sa zhotoviteľ zaväzuje vykonať určité dielo a objednávateľ sa zaväzuje zaplatiť cenu za jeho vykonanie.

Dielom sa rozumie:
- Zhotovenie určitej veci, pokiaľ nejde o kúpnu zmluvu
- Montáž veci
- Údržba veci
- Vykonanie dohodnutej opravy alebo úpravy veci
- Hmotne zachytený výsledok inej činnosti
- Zhotovenie, montáž, údržba, oprava alebo úprava stavby alebo jej časti

## Podstatné časti
- Určenie zmluvných strán, ktorými sú objednávateľ a zhotoviteľ
- Určenie diela, t.j. vymedzenie predmetu zmluvy
- Záväzok zhotoviteľa vykonať pre objednávateľa dielo
- Záväzok objednávateľa zaplatiť zhotoviteľovi cenu za vykonanie diela

## Práva a povinnosti zmluvných strán
**Zhotoviteľ má napr. tieto práva a povinnosti**:
- Vykonať dielo na svoje náklady a na svoje nebezpečenstvo v dojednanom čase
- Môže poveriť vykonaním diela inú osobu
- Je povinný obstarať veci, ktoré sú potrebné na vykonanie diela

**Objednávateľ má napr. tieto práva a povinnosti**:
- Povinnosť zaplatiť za vykonanie diela, prevziať vykonané dielo, prezrieť vykonané dielo
- Právo kontrolovať vykonávanie diela

## Vady diela
Dielo má vady, ak **vykonanie diela nezodpovedá výsledku určenému v zmluve**.

**Zhotoviteľ zodpovedá za vady**, ak
- Dielo má vady v čase jeho odovzdania
- Vady diela vznikli po odovzdaní diela a v dôsledku porušenia povinností zhotoviteľa

Za vady diela, na ktoré sa vzťahuje **záruka za akosť** zodpovedá zhotoviteľ v rozsahu tejto záruky