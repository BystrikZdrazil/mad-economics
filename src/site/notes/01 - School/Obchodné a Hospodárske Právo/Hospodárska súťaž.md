---
{"dg-publish":true,"permalink":"/01-school/obchodne-a-hospodarske-pravo/hospodarska-sutaz/","tags":["year1","winterSemester","uniOaHPR"]}
---

Hospodárskou súťažou sa rozumie **súperenie podnikateľských subjektov** v hospodárskej oblasti s cielom predstihnúť iné subjekty, a tým dosiahnuť hospodársky prospech alebo výhodu.

Konanie v hospodárskej súťaži predpokladá existenciu najmenej dvoch súperiacich subjektov, a teda aj existenciu súťažného vzťahu.

> [!Example]
> Veľmi zjednodušene sa dá povedať, že pokiaľ sú v jednom meste štyri predajne obuvi, tak medzi nimi prebieha hospodárska súťaž.
> Cukráreň nebude v súťažnom vzťahu s predajňou mäsa.

Hospodárska súťaž je špecifickou formou súťaženia:
- Je to súťaž, na ktorej sa súťažiaci zúčastňujú bez toho, aby sa do súťaže prihlásili
- Je to súťaž v ktorej nie sú výkonnostné kategórie
- **Prebieha permanentne**, stále, v súťaži nie sú prestávky, ani sa nezačína, ani sa nekončí
- **Má pre súťažiteľov existenčný charakter**, neúspech v tejto súťaži má pre súťažiacich existenčné dôsledky
- **Zmyslom** hospodárskej súťaže **nie je byť najlepší**, najsilnejší, najväčší, ale **získať čo najviac zákazníkov**, čo najviac zákaziek

## Účastníci
Sú nimi **všetky fyzické a právnické osoby**, ktoré sa **zúčastňujú na hospodárskej súťaži**.

Súťažitelia majú právo slobodne rozvíjať svoju ťažnú činnosť v záujme dosiahnutia kladných hospodárskych výsledkov, teda na relevantnom trhu (t.j. trhu konkurujúcich si výrobkov a služieb) bojovať o priazeň zákazníkov a o odbyt svojich výrobkov či služieb. Za týmto účelom sa môžu aj slobodne združovať. **Súťažiteľom je** však zároveň **uložená povinnosť dbať na právne záväzné pravidlá hospodárskej súťaže** a **zakázané je zneužívať účasť na hospodárskej súťaži**.

## Zneužitie účasti na hospodárskej súťaži
Zneužitím účasti na hospodárskej súťaži je:
- **Nekalosúťažné konanie** - nekalá súťaž (§ 44 až 55d OBZ)
- **Nedovolené obmedzovanie hospodárskej súťaže** (upravuje zákon č. 187/2021 Z.z. o ochrane hospodárskej súťaže v zneníneskorších predpisov)

# Nekalá súťaž

## Generálna klauzula nekalej súťaže
Je vymedzená v § 44 ods. 1 OBZ:

>[!info]
>Nekalou súťažou je konanie v hospodárskej súťaži, ktoré je v rozpore s dobrými mravmi súťaže a je **spôsobilé privodiť ujmu iným súťažiteľom alebo spotrebiteľom**. Nekalá súťaž sa zakazuje.

Pre **naplnenie skutkovej podstaty** nekalej súťaže **musia byť** zároveň **splnené** tieto **podmienky**:
- Musí ísť o konanie v hospodárskej súťaži
- Toto konanie musí byť v rozpore s dobrými mravmi súťaže
- Takéto konanie musí byť spôsobilé privodiť ujmu iným súťažiteľom alebo spotrebiteľom

## Skutkové podstaty nekalej súťaže
- [[#Klamlivá reklama]]
- [[#Klamlivé označenie tovaru alebo služieb]]
- [[#Vyvolanie nebezpečenstva zámeny]]
- [[#Parazitovanie na povesti]] podniku, výrobkov alebo služieb iného súťažiteľa
- [[#Podplácanie]]
- [[#Zľahčovanie]]
- [[#Porušenie obchodného tajomstva]]
- [[#Ohrozovanie zdravia a životného prostredia]]

### Klamlivá reklama
O klamlivú reklamu ide, ak sú naplnené tieto znaky:
- **Konanie spĺňa znaky reklamy**, ktorú upravuje zákon o reklame
- **Predmetom reklamy sú tovary**, **služby**, **nehnuteľnosti**, obchodné meno, ochranné známky, označenia pôvodu výrobkov alebo iné práva a záväzky súvisiace s podnikaním
- **Reklama uvádza do omylu** alebo je spôsobilá uviesť do omylu **osoby**, **ktorým je určená** alebo ku ktorým sa dostane
- V dôsledku klamlivosti je reklama **spôsobilá ovplyvniť ekonomické správanie** adresátov alebo môže poškodiť iného súťažiteľa alebo spotrebiteľa

### Klamlivé označenie tovaru alebo služieb
**Klamlivým označením tovaru alebo služieb** je každé označenie, ktoré je spôsobilé vyvolať v hospodárskom styku mylnú domnienku, že ním označený tovar alebo služby
- **Pochádzajú z určitého štátu** (Belgická čokoláda), určitej **oblasti** (Liptovská bryndza) alebo **miesta** (Kočkovská pekáreň)
- **Pochádzajú od určitého výrobcu** (nepravé šperky Swarovski)
- **Vykazujú osobitné charakteristické znaky alebo osobitnú akosť** (označenie “BIO” pri výrobku, ktorý takú kvalitu nevykazuje)

### Vyvolanie nebezpečenstva zámeny
OBZ upravuje **tri alternatívy** nebezpečenstva zámeny:
- Použitie **obchodného mena alebo osobitného označenia podniku**, ktoré už právom používa iný súťažiteľ,
- Použitie **osobitných označení podniku alebo osobitných označení alebo úpravy výrobkov**, alebo obchodných materiálov podniku, napr. označenie obalov, tlačív, katalógov, reklamných prostriedkov
- **Napodobenie cudzích výrobkov**, ich obalov alebo výkonov

>[!info]
>Vyvolaním nebezpečenstva zámeny je aj **konanie podnikateľa, ktoré spočíva v takej voľbe jeho obchodného mena alebo používania takého označenia podniku**, ktoré je objektívne spôsobilé vyvolať u adresátov jeho obchodnej dokumentácie nebezpečenstvo zámeny podnikatela s verejným registrom alebo inou evidenciou vedenou na základe zákona.

### Parazitovanie na povesti
**Parazitovaním na povesti** je **využívanie povesti** podniku, výrobkov alebo služieb iného súťažiteľa s cieľom získať pre výsledky vlastného alebo cudzieho podnikania **prospech**, **ktorý by súťažiteľ inak nedosiahol**.

Prvým predpokladom je, aby tu bola skutočne povesť podniku, čiže jeho známosť v okruhu zákazníkov.

**Musí ísť o konanie úmyselné**, pretože využívanie povesti podniku, výrobkov alebo služieb iného súťažiteľa, sa musí urobiť s cieľom získať prospech pre seba alebo pre iného.

### Podplácanie
K podplácaniu môže dôjsť v dvoch formách:
- **Aktívne podplácanie**
	- Ak súťažiteľ osobe, ktorá je členom štatutárneho orgánu alebo iného orgánu iného súťažiteľa alebo je v pracovnom pomere alebo inom obdobnom pomere k inému súťažiteľovi priamo alebo nepriamo ponúkne, sľúbi alebo poskytne akýkoľvek prospech, aby jej nekalým postupom na úkor iných súťažiteľov získal pre seba alebo iného súťažiteľa prednosť alebo inú neoprávnenú výhodu v súťaži
	- *Keď niekto chce niekoho podplatiť*
- **Pasívne podplácanie** 
	- Ak vyššie uvedená osoba priamo alebo nepriamo žiada, dá si sľúbiť alebo príjme za rovnakým účelom akýkoľvek prospech
	- *Keď niekto chce byť podlpatený*

### Zľahčovanie
Zľahčovanie je konanie, ktorým súťažiteľ uvedie alebo rozširuje o pomeroch, výrobkoch alebo výkonoch iného súťažiteľa:
- **Nepravdivé údaje** spôsobilé privodiť ujmu tomuto súťažiteľovi
- **Pravdivé údaje** spôsobilé privodiť ujmu tomuto súťažiteľovi

**Nekalou súťažou** však **nie je**, ak bol súťažiteľ **k tomuto konaniu donútený** pri oprávnenej **obrane** alebo ak takéto údaje uviedol v **porovnávacej reklame**.

### Porušenie obchodného tajomstva
**Obchodné tajomstvo** tvoria **všetky skutočnosti obchodnej, výrobnej alebo technickej povahy** súvisiace s podnikom, ak súčasne spĺňajú tieto znaky:
- Majú skutočnú alebo aspoň potencionálnu hodnotu (materiálnu alebo nemateriálnu)
- Nie sú v príslušných obchodných kruhoch bežne dostupné
- Majú byť podľa vôle podnikateľa utajené a podnikateľ zodpovedajúcim spôsobom zabezpečuje ich utajenie.

Obchodným tajomstvom môžu byť napr.: **recepty, procedúry, nákresy, schémy, databázy zákazníkov, obchodná stratégia, ešte nepatentované vynálezy**.

Novela Obchodného zákonníka č. 264/2017 Z. z. účin. od 1.1.2018

**Porušením obchodného tajomstva** je **konanie** rušiteľa obchodného tajomstva spočívajúce v neoprávnenom
- Získaní
- Využití
- Sprístupnení obchodného tajomstva

### Ohrozovanie zdravia a životného prostredia
**Ohrozovanie zdravia a životného prostredia je** konanie, ktorým súťažiteľ skresľuje podmienky hospodárskej súťaže tým, že:
- **Prevádzkuje výrobu**
- **Uvádza na trh výrobky**
- **Uskutočňuje výkony ohrozujúce záujmy ochrany zdravia alebo životného prostredia** chránené zákonom, aby tak získal pre seba alebo pre iného prospech na úkor iných súťažiteľov alebo spotrebiteľov

# Právne prostriedky ochrany proti nekalej súťaži
**Osoby**, ktorých práva **boli nekalou súťažou porušené alebo ohrozené**, sa proti rušiteľovi **môžu domáhať**, aby sa tohto konania **zdržal a odstránil závadný stav**. Ďalej môžu požadovať:
- **Primerané zadosťučinenie**, ktoré sa môže poskytnúť aj v peniazoch
- **Náhradu škody**
- **Vydanie bezdôvodného obohatenia**

Súd môže úspešnému účastníkovi priznať v rozsudku aj **právo uverejniť rozsudok** na trovy účastníka, ktorý v spore neuspel

## Osobitné právne prostriedky ochrany obchodného tajomstva
Na ochranu obchodného tajomstva možno od 1.1.2018 použiť aj tieto právne prostriedky:
- **Neodkladné opatrenia** (spočívajúce napr. v zákaze využívania obchodného tajomstva)
- **Nápravné opatrenia** (spočívajúce napr. v zničení dokumentov obsahujúcich obchodné tajomstvo)
- **Zverejňovanie súdnych rozhodnutí** (súd môže na návrh majiteľa obchodného tajomstva uložiť rušiteľovi obchodného tajomstva povinnosť zverejniť rozhodnutie vo veci samej alebo jeho časť na jeho náklady, ak je to potrebné vzhľadom na závažnosť porušenia obchodného tajomstva)

# Nedovolené obmedzovanie hospodárskej súťaže
Zákon o ochrane hospodárskej súťaže kvalifikuje tri základné formy nedovoleného obmedzovania hospodárskej súťaže:
1. **Dohoda obmedzujúca súťaž**, napr. dohoda o rozdelení trhu
2. **Zneužívanie dominantného postavenia**, napr. obmedzenie výroby alebo odbytu tovaru na úkor spotrebiteľov
3. **Iné formy nedovoleného obmedzovania súťaže**, napr. obec zjavnou podporou zvýhodňuje určitého podnikateľa

K formám nedovoleného obmedzovania hospodárskej súťaže možno zaradiť **aj koncentráciu** - ide o proces spájania podnikateľov, napr. formou zlúčenia dvoch alebo viacerých samostatných podnikateľov

# Protimonopolný úrad SR
Je ústredný orgán štátnej správy SR pre podporu a ochranu hospodárskej súťaže, ktorý v medziach svojich právomocí reguluje konanie alebo činnosť súťažitelov. Protimonopolný úrad napr.:
- Vydáva rozhodnutie o tom, že konanie alebo činnosť podnikatela je zakázaná podľa zákona o ochrane hospodárskej súťaže
- Kontroluje dodržiavanie rozhodnutí vydaných v konaní pred úradom
- Ukladá pokuty za porušenie zákona
- Navrhuje opatrenia na podporu súťaže

# Obchodná verejná súťaž

<div class="transclusion internal-embed is-loaded"><a class="markdown-embed-link" href="/01-school/obchodne-a-hospodarske-pravo/obchodne-zavaezkove-vztahy/#obchodna-verejna-sutaz" aria-label="Open link"><svg xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round" class="svg-icon lucide-link"><path d="M10 13a5 5 0 0 0 7.54.54l3-3a5 5 0 0 0-7.07-7.07l-1.72 1.71"></path><path d="M14 11a5 5 0 0 0-7.54-.54l-3 3a5 5 0 0 0 7.07 7.07l1.71-1.71"></path></svg></a><div class="markdown-embed">



### Obchodná verejná súťaž
Je ďaľším osobitným spôsobom uzavierania obchodných zmlúv, pri ktorom je neurčitým osobám adresovaná **výzva na podávanie návrhov na uzavretie zmluvy**.

**Cieľom** tejto súťaže **je** zabezpečiť **výber najvhodnejšieho návrhu** na uzavretie určitej obchodnej zmluvy.

**Vyhlasovateľ vyberie najvhodnejší návrh** z predložených návrhov a **oznámi jeho prijatie** spôsobom a v lehote, ktoré určujú podmienky súťaže. **Zmluva je uzavretá okamihom dôjdenia vyjadrenia o prijatí návrhu navrhovateľovi.**


</div></div>
