---
{"dg-publish":true,"permalink":"/01-school/uctovnictvo-pre-podnikatelov/uctovna-dokumentacia/","tags":["year2","winterSemester","uniUpP"]}
---

- **Charakteristika účtovnej dokumentácie ako súhrn účtovných záznamov účtovnej jednotky súvisiacich s predmetom účtovníctva**
- Významným metodickým prostriedkom účtovníctva je _účtovná dokumentácia_.
- Účtovnú dokumentáciu účtovnej jednotky tvorí súbor účtovných záznamov vytvorených v súlade so zákonom o účtovníctve.

# Obsah účtovného záznamu
Tvoria ho informácie:
- Ktoré sa týkajú predmetu účtovníctva,
- Ktoré sa týkajú spôsobu vedenia účtovníctva (viažu sa k použitej účtovnej technike v danom účtovnom období v danej účtovnej jednotke).

Účtovné záznamy, ktoré sa týkajú **_predmetu_** účtovníctva:

- Účtovné doklady
- Účtovné zápisy
- Účtovné knihy
- Odpisový plán
- Inventúrne súpisy
- Účtovný rozvrh
- Účtovná závierka
- Výročná správa

# Účtovný záznam
- Údaj, ktorý je nositeľom informácie týkajúcej sa predmetu účtovníctva alebo spôsobu jeho vedenia
- Každý účtovný záznam musí byť **_úplný, preukázateľný, správny(správne vyčíslený), zrozumiteľný_** a musí byť zabezpečená jeho **_trvácnosť_**

Ak účtovná jednotka zistí, že niektorý účtovný záznam jej účtovníctva je:
- **Neúplný,** **nepreukázateľný,** **nesprávny** alebo **nezrozumiteľný**, je povinná vykonať bez zbytočného odkladu jeho **_opravu_**

Opravy v účtovnom zázname sa musia vykonať tak, aby bolo možné určiť :
- **Osobu, ktorá opravu vykonala**
- **Deň vykonania opravy**
- **Obsah opravovaného účtovného záznamu pred opravou aj po oprave**

>[!info]+
>**Vymazanie chyby** ani **zabielenie účtovného záznamu** nie je správny postup opravy!

Účtovné záznamy, ktoré sa týkajú **_spôsobu vedenia_** účtovníctva:
- Účtovný záznam vykonávaný ručne
- Účtovný záznam vykonávaný pomocou prostriedkov informačných technológií

## Forma účtovného záznamu
- podľa zákona o účtovníctve sú rovnocenné
	- **Písomná** (čitateľný obsah)
	- **Technická** (elektronický, optický, ale vždy prevoditeľný do písomnej formy)

## Archivovanie účtovnej dokumentácie:

- Účtovná jednotka je v súlade so zákonom o účtovníctve povinná **_zabezpečiť ochranu účtovnej dokumentácie_** proti strate, odcudzeniu, zničeniu, zneužitiu alebo poškodeniu.
- Účtovná jednotka je taktiež povinná zabezpečiť ochranu použitých technických prostriedkov, nosičov informácií a programového vybavenia pred ich zneužitím, poškodením, zničením, neoprávnenými zásahmi do nich, neoprávneným prístupom k nim, stratou alebo odcudzením

## Lehoty uchovania ÚZ
**Lehoty uschovania účtovných záznamov sú stanovené zákonom o účtovníctve nasledovne ([[01 - School/Účtovníctvo pre podnikateľov/Právna úprava účtovníctva\|zákon o účtovníctve]]):**
1. Účtovná závierka a výročná správa počas **desiatich rokov** nasledujúcich po roku, ktorého sa týkajú
2. Účtovné doklady, účtovné knihy, zoznamy účtovných kníh, zoznamy číselných znakov alebo iných symbolov a skratiek použitých v účtovníctve, odpisový plán, inventúrne súpisy, inventarizačné zápisy, účtový rozvrh počas **desiatich rokov** nasledujúcich po roku, ktorého sa týkajú
3. Účtovné záznamy, ktoré sú nositeľmi informácie týkajúcej sa spôsobu vedenia účtovníctva a ktorými účtovná jednotka dokladuje formu vedenia účtovníctva počas **desiatich rokov** nasledujúcich po roku, v ktorom sa naposledy použili
4. Ostatné účtovné záznamy počas doby určenej v **registratúrnom pláne účtovnej jednotky** tak, aby boli v súlade s ostatnými ustanoveniami zákona o účtovníctve a osobitných predpisov

- Doklad o tom že sme boli zamestnaný je potrebné uschovať dlhšie ako desať rokov pro roku ktorého sa týka
- Uschované účtovné záznamy v účtovnom archíve sa zapisujú do **archívnej knihy.**
- Po uplynutí lehôt uschovania sa účtovné písomnosti vyraďujú z účtovného archívu.
- **Vyradenie** nazývané tiež **skartácia** účtovných dokladov a ostatných účtovných písomností sa zaznamenáva v archívnej knihe.
- Doklady o skartácii sa uschovávajú ako príloha archívnej knihy.

# Význam účtovných dokladov, ich náležitosti, členenie, obeh a spracovanie
- **_Účtovný doklad_** je prvotný účtovný záznam hospodárskej a účtovnej operácie, je medzičlánkom medzi účtovným prípadom a účtovným zápisom, zabezpečuje preukázateľnosť účtovníctva a účtovnej závierky.
- Jednou z najdôležitejších zásad pri vedení účtovníctva je **zásada preukázateľnosti (dokladovosti)**
- Účtovná jednotka je **povinná** doložiť účtovné prípady účtovnými dokladmi

## Doklady plnia veľmi dôležité funkcie:
- Dokladujú účtovný prípad na základe ktorého môžeme následne vykonať účtovný zápis,
- Sú prostriedkom na overenie (kontrolu) správnosti zaúčtovania, sú významné pre ich preukázateľnosť aj pre iné účely ako sú napr. súdne spory, reklamácie a pod.

### Členenie podľa charakteru
- **Externé** (prijaté, vydané) - niekto mimo účtovnej jednotky vystavil (faktúry, dodacie listy) = príde to
- **Interné** - účtovná jednotka si vydáva sama pre vlastné potreby

### Podľa počtu zaznamenaných účtovných prípadov v účtovných dokladoch
- **Jednotlivé** - faktúry od individuálnych, jednotlivých dodávateľov = *info o jednom*
- **Súhrnné** (zberné) - zúčtovacia listina 25 zamestnancov = *info o viac*

Medzi náležitosti, ktoré v SR musí obsahovať každý účtovný doklad patria (zákon o účtovníctve):
1. Slovné a číselné označenie účtovného dokladu,
2. Obsah účtovného prípadu a označenie jeho účastníkov,
3. Peňažná suma alebo údaj o cene za mernú jednotku a vyjadrenie množstva,
4. Dátum vyhotovenia účtovného dokladu,
5. Dátum uskutočnenia účtovného prípadu, ak nie je zhodný s dátumom vyhotovenia.
6. Podpisový záznam osoby zodpovednej za účtovný prípad v účtovnej jednotke a podpisový záznam osoby zodpovednej za jeho zaúčtovanie,
7. Ak sa účtuje v sústave podvojného účtovníctva - aj označenie účtov, na ktorých sa účtovný prípad zaúčtuje v účtovných jednotkách, ktoré sa účtujú v sústave podvojného účtovníctva, ak to nevyplýva z programového vybavenia

# Overovanie elektronických účtovných dokladov
Účtovný doklad - **faktúru** je možné so súhlasom zákazníka vyhotoviť **elektronicky**, pričom vierohodnosť pôvodu a neporušenosť obsahu faktúry musí byť zaručená elektronickým zápisom podľa zákona o elektronickom podpise.
    
**Elektronický podpis** sa vyhotovuje algoritmom asymetrického šifrovania (jeden kľúč sa používa na zašifrovanie dokumentu, druhý sa používa na odšifrovanie; tieto kľúče nie sú rovnaké a zo znalosti jedného nie je možné odvodiť druhý).
    
Ak sa dokument zašifruje **verejným kľúčom Finančnej správy**, dá sa odšifrovať iba jej súkromným kľúčom. To súčasne garantuje, že dokument sa po zašifrovaní nezmenil ako aj to, že nikto iný ho nevie otvoriť.
    
Ak sa dokument zašifruje **súkromným kľúčom Finančnej správy** a odšifruje verejným kľúčom, zabezpečí sa, že autorom je Finančná správa a nikto iný. (Elektronická komunikácia s Finančnou správou je povinná pre účtovné jednotky - FO a PO)

# Obeh účtovných dokladov
- **Obeh účtovných dokladov** je postup účtovných dokladov od ich vyhotovenia, resp. od ich prijatia až po zaúčtovanie a uschovanie
- Každá účtovná jednotka musí vypracovať vnútorný predpis o **obehu účtovných dokladov**. V ňom sa uvádzajú predovšetkým:
	- Kedy sa musí účtovný doklad vytvoriť,
	- Kto je zodpovedný za jeho vytvorenie /zaúčtovanie/ schválenie prípadne skontrolovanie (funkcia),
	- Termíny,
	- Zaznamenávanie v účtovníctve,
	- Ochrana pred poškodením, zneužitím, zničením alebo stratou,
	- Lehoty archivácie,
	- Spôsob vyradenia dokladu po ukončení lehoty archivácie

# Spracovanie účtovných dokladov
- **Spracovanie účtovných dokladov** predstavuje viacero činnosti, ktoré sa súhrnne označujú ako **„likvidácia účtovných dokladov"**
- So spracovaním dokladov súvisia nasledovné činnosti:
	- **Triedenie a očíslovanie** účtovných dokladov
	- **Preskúmanie** účtovných dokladov, pozostáva z kontroly vecnej a formálnej správnosti údajov uvedených na účtovných dokladoch.
	- **Zapísanie účtovacieho predpisu** (predkontácie), používajú sa rôzne spôsoby predkontácie :
		- **Priamo** na účtovnom doklade na **predtlačené miesto**,
		- Na účtovný doklad sa dá **pečiatka účtovacieho predpisu** a ten sa do nej vpíše,
		- Účtovací predpis uvedie na **samostatný lístok** (likvidačný list), ktorý sa pripojí k účtovnému dokladu, pričom je potom jeho neoddeliteľnou súčasťou.
		- **Zaúčtovanie účtovného dokladu podľa účtovacieho predpisu do účtovných kníh,**
		- **Archivovanie účtovných dokladov.**

# Účtovné zápisy a knihy
**Účtovný zápis je písomné alebo technické zaznamenanie účtovného prípadu.**

Účtovné prípady, ktoré vznikajú v priebehu účtovného obdobia, sa zaznamenávajú prostredníctvom **účtovných zápisov** na základe účtovných dokladov v **účtovných knihách.**

Účtovná jednotka je povinná zaznamenávať účtovné zápisy v účtovných knihách **priebežne**.

Účtovné zápisy vykonávajú účtovné jednotky **zrozumiteľne, prehľadne a spôsobom zaručujúcim ich trvalosť.**

Účtovné knihy sú povinné viesť účtovné jednotky v sústave jednoduchého účtovníctva a v sústave podvojného účtovníctva.

**Účtovné knihy v sústave podvojného účtovníctva:**
- **Denník -** účtovné zápisy sú usporiadané **z časového hľadiska** (chronologicky),
- **Hlavná kniha -** účtovné zápisy sú usporiadané z **vecného hľadiska** (systematicky).

**Účtovné knihy v systéme jednoduchého účtovníctva:**
- **peňažný denník,**
- **kniha pohľadávok,**
- **kniha záväzkov,**
- **pomocné knihy** (napríklad pomocná kniha o zložkách majetku, o záväzkoch z pracovnoprávnych vzťahov).

## Denník
- Všetky účtovné prípady sú zaznamenané **v časovom (chronologickom) slede**, tak ako za sebou nasledujú.
- Kontrolná funkcia denníka spočíva v preukázateľnosť úplnosti účtovných prípadov a správnosť ich zaúčtovania do príslušného účtovného obdobia.
- Základné informácie z denníka: dátum zaúčtovania; číslo dokladu na základe ktorého sa účtovalo; môže mať textovú časť, čoho sa účtovný prípad týka; peňažnú čiastku (vyjadrené v SR v mene Euro); číselné znaky účtov na ktorých sa zaúčtuje a môže obsahovať aj analytické účty.

>[!info]+
>**Formy denníka: (len pre zaujímavosť)**
>- _Registračný denník_ (kde sú zápisy len časové),
>- _Tabelárny denník_ (obsahuje časové aj systematické zápisy)

## Hlavná kniha
**_Hlavná kniha_** je účtovný záznam, v ktorom sú uvedené účtovné prípady a to **vecne a systematicky**
- Obsahuje systematicky súhrnné údaje z vecného hľadiska podľa vzťahu k jednotlivým účtom aktív, pasív, nákladov, výnosov;
- Okrem toho obsahuje aj účty analytické, ktoré obsahujú podrobné údaje k príslušným systematickým účtom; (členenie majetku podľa toho ako si to účtovná jednotka stanoví)

## Účty
**_Účty_** obsahujú minimálne tieto údaje:
- **Začiatočné stavy** (účtov aktív a pasív) ku dňu, ku ktorému sa otvára hlavná kniha (prvý deň účtovného obdobia),
- **Súhrnné obraty** strany Má dať a Dal účtov, minimálne za kalendárny mesiac,
- **Konečné zostatky** (v prípade účtov aktív a pasív) a konečné stavy (v prípade účtov nákladov a výnosov) ku dňu, ku ktorému sa zostavuje účtovná uzávierka.

Účtovné knihy sa vedú **v peňažných jednotkách,** v pomocných knihách sa môžu použiť aj naturálne (množstvové jednotky), napr. kusy, váhové či objemové miery.

Účtovné knihy, účtovné záznamy a účtovné doklady sú súčasťou **_účtovnej dokumentácie_**

Zákon o účtovníctve upravuje otváranie a uzatváranie účtovných kníh podľa právnej formy účtovnej jednotky.

## Otváranie a uzatváranie účtovných kníh
Účtovná jednotka, ktorá je **právnickou osobou** **_otvára_** účtovné knihy vždy:
1. Ku dňu svojho vzniku
2. K prvému dňu účtovného obdobia
3. Ku dňu vstupu do likvidácie
4. Ku dňu účinnosti vyhlásenia konkurzu
5. K rozhodnému dňu

Účtovná jednotka, ktorá je **právnickou osobou, _uzavrie_** účtovné knihy vždy:  
1. Ku dňu zániku
2. K poslednému dňu účtovného obdobia
3. Ku dňu predchádzajúcemu deň vstupu do likvidácie alebo deň účinnosti vyhlásenie konkurzu
4. Ku dňu predchádzajúcemu rozhodnému dňu

Účtovná jednotka, ktorá je **fyzickou osobou, _otvorí_** účtovné knihy vždy:
1. Ku dňu začatia podnikania alebo inej zárobkovej činnosti,
2. K prvému dňu účtovného obdobia,
3. Ku dňu účinnosti vyhlásenia konkurzu.

Účtovná jednotka, ktorá je **fyzickou osobou, _uzavrie_** účtovné knihy vždy:
1. Ku dňu skončenia podnikania alebo inej zárobkovej činnosti,
2. K poslednému dňu účtovného obdobia,
3. Ku dňu predchádzajúcemu deň účinnosti vyhlásenia konkurzu.