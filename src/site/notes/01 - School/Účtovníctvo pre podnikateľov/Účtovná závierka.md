---
{"dg-publish":true,"permalink":"/01-school/uctovnictvo-pre-podnikatelov/uctovna-zavierka/","tags":["year2","winterSemester","uniUpP"]}
---

# Bežné účtovníctvo
- Otvorenie účtov hlavnej knihy (otvárajú sa súvahové účty = aký máme majetok a aké máme zdroje majetku)
- **Účtovanie bežných účtovných prípadov (zopakovať ich náležitosti)**
- Účtovanie účtovných prípadov, ktoré sa účtujú iba ku dňu, ku ktorému sa zostavuje účtovná závierka (účtovanie odpisov, menové kurzy – z cudzej do eur)
- Uzavretie účtov hlavnej knihy (uzatvárajú sa súvahové aj výsledkové účty)

>[!info]+
>Podľa zákona o účtovníctve:
(§ 17 ods. 1): Účtovná závierka je **_štruktúrovaná prezentácia_** skutočností, ktoré sú **_predmetom účtovníctva_**, poskytovaná osobám, ktoré tieto informácie využívajú (t. j. **_používateľom informácií z účtovníctva_**). Účtovná závierka tvorí jeden celok.

# Účtovná závierka:
- Musí poskytnúť **verný a pravdivý obraz** o skutočnostiach, ktoré sú predmetom účtovníctva, a o situácii účtovnej jednotky
- Musí byť zostavená **v štruktúre**, ktorú požaduje zákon o účtovníctve
- Poznámky len v tabuľkách

![Pasted image 20260102123514.png](/img/user/06%20-%20Images/School/Pasted%20image%2020260102123514.png)

## Všeobecné náležitosti účtovnej závierky
1. Týkajúce sa **účtovnej jednotky**
	- Obchodné meno alebo názov účtovnej jednotky, právnické osoby uvedú sídlo a fyzické osoby miesto podnikania
	- Identifikačné číslo, ak ho má účtovná jednotka pridelené
2. Týkajúce sa **účtovnej závierky**
	- Deň, ku ktorému sa zostavuje
	- Deň jej zostavenia
	- Obdobie, za ktoré sa zostavuje
3. **Iné údaje** uvedené na úvodnej strane účtovnej závierky
	- Ustanovuje oporgatrenia MFSR o účtovnej závierke
	- Podpisový záznam štatutárneho ánu účtovnej jednotky alebo člena štatutárneho orgánu účtovnej jednotky alebo podpisový záznam fyzickej osoby, ktorá je účtovnou jednotkou

## Rozlišujeme:

![Pasted image 20260102123700.png](/img/user/06%20-%20Images/School/Pasted%20image%2020260102123700.png)

- Na konci účtovného obdobia musí účtovná jednotka vykonať komplex prác, ktoré sa označujú pojmom **účtovná uzávierka**.
- **Účtovná uzávierka** je **činnosť** spojená s uzavieraním účtovných kníh na konci účtovného obdobia, ktorej výsledkom je zostavená účtovná závierka.

# Všeobecná charakteristika účtovnej závierky​
**Cieľom účtovnej závierky** je poskytovať informácie o:
- Finančnej situácii
	- **Výnosnosti**
	- **Zmenách** vo finančnej situácii účtovnej jednotky, ktoré sú užitočné pre široký okruh **používateľov** pri ich ekonomickom rozhodovaní

Účtovná závierka zostavená za:
- Jednu účtovnú jednotku = **individuálna ÚZ**
- Skupinu účtovných jednotiek (viac pobočiek, ktoré si robia vlastnú ÚZ)= **konsolidovaná ÚZ**

Účtovná závierka sa zostavuje ako:
- **Riadna**
- **Mimoriadna**
- **Priebežná**

Účtovná závierka sa zostavuje:
- Podľa **národnej** legislatívy (SR) = toto robíme celý rok
- Podľa **IFRS =** toto robia len medzinárodné a nadnárodné korporácie

## Povinnosti účtovnej jednotky
- **Zostaviť účtovú závierku** – Účtovná jednotka je povinná zostaviť účtovnú závierku najneskôr do šiestich mesiacov od dátumu, ku ktorému sa účtovná závierka zostavuje, ak osobitný predpis neustanovuje inak. Na zostavenej účtovnej závierke musí byť pripojený podpisový záznam štatutárneho orgánu účtovnej jednotky
- **Zverejniť účtovnú závierku** – register účtovných závierok.

## Samostatné (oddelené) podanie (*cez portál Finančnej správy*)
- Daňového priznania k dani z príjmov účtovnej jednotky
- Účtovnej závierky

![Pasted image 20260102123925.png](/img/user/06%20-%20Images/School/Pasted%20image%2020260102123925.png)

![Pasted image 20260102123933.png](/img/user/06%20-%20Images/School/Pasted%20image%2020260102123933.png)

- Ak **sa zistia chyby po schválení účtovnej závierky:**
- Účtovné knihy za obdobie, ku ktorému sa vzťahujú chyby, sa už nesmú otvárať
- Opravy sa zaúčtujú ako účtovné prípady v tom období, keď sa chyby zistia
- Tieto skutočnosti sa uvedú **_v poznámkach ÚZ_** vyhotovenej za obdobie, v ktorom sa chyby **opravili**

- Účtovná jednotka, ktorej to ustanovuje zákon o účtovníctve (resp. osobitný predpis), musí mať účtovnú závierku **overenú audítorom.** (§ 19 zákona o účtovníctve)
- Účtovná jednotka, ktorá musí mať overenú účtovnú závierku audítorom, musí vyhotoviť **výročnú správu**
- Účtovnú závierku musí účtovná jednotka **uchovávať v archíve účtovnej jednotky a ochraňovať**
- Účtovná závierka a výročná správa sa musia podľa zákona o účtovníctve uchovávať počas desiatich rokov nasledujúcich po roku, ktorého sa týkajú.
- Účtovnú závierku upravuje 3. časť zákona o účtovníctve č. 431/2002 Z.z. v. z. n. p. 

# Súčasti účtovnej závierky​
Účtovné jednotky, ktoré účtujú podľa postupov účtovania pre podnikateľov, sa zatrieďujú do veľkostných skupín.

Rozlišujeme **tri veľkostné skupiny** účtovných jednotiek:
- Mikro účtovná jednotka,
- Malá účtovná jednotka,
- Veľká účtovná jednotka.

Pre zatriedenie účtovnej jednotky do veľkostnej skupiny sa posudzujú tri kritériá:
- **Celková suma majetku**
- **Čistý obrat**
- **Priemerný prepočítaný počet zamestnancov** počas účtovného obdobia

>[!info]+
>- **Celková suma majetku** – suma zistená zo súvahy v ocenení upravenom o oprávky k dlhodobému majetku a opravné položky k majetku
>- Do **čistého obratu** sa zahŕňajú **výnosy dosahované z predaja výrobkov, tovarov a služieb po odpočítaní zliav.** Do čistého obratu sa zahŕňajú aj iné výnosy po odpočítaní zliav tej účtovnej jednotky, ktorej predmetom činnosti je dosahovanie iných výnosov, ako sú výnosy z predaja výrobkov, tovarov a služieb.

| **Veľkostná skupina** | **Celková suma majetku** | **Čistý obrat** | **Priemerný prepočítaný počet zamestnancov** |
| --------------------- | -------------------------- | --------------- | -------------------------------------------- |
| *Mikro ÚJ* | < 350 000€ | 2x CSM | < 10 |
| *Malá ÚJ* | 350 000€ < ÚJ < 4 000 000€ | 2x CSM | 10 < ÚJ < 50 |
| *Veľká ÚJ* | 4 000 000€ < | 2x CSM | 50 < |

Malé a veľké účtovné jednotky:
- Majú **rovnaké výkazy** účtovnej závierky (súvahu aj výkaz ziskov a strát)
- **Líšia sa** obsahovým vymedzením **poznámok**

---

# Výkaz ziskov a strát
- Vysvetľuje **tvorbu výsledku hospodárenia** v konkrétnej účtovnej jednotke za presne vymedzené účtovné obdobie
- Prezentuje sa v ňom, **z akých nákladov** výsledok hospodárenia vznikol
- Prezentuje sa v ňom aj samotný **výsledok hospodárenia v požadovanom členení**​

## Čistý obrat ​
- Na účely zákona (§2, ods. 14) sa do čistého obratu zahŕňajú výnosy dosahované z predaja výrobkov, tovarov a služieb po odpočítaní zliav. ​
- Do čistého obratu sa zahŕňajú aj iné výnosy po odpočítaní zliav tej účtovnej jednotky, ktorej predmetom činnosti je dosahovanie iných výnosov ako sú výnosy z predaja výrobkov, tovarov a služieb.​

### Význam​
- Pre potreby zaradenie účtovnej jednotky **do veľkostnej skupiny** (mikro, malá alebo veľká účtovná jednotka) (§2 ods. 6)​
- **Pre zostavenie účtovnej závierky podľa IFRS** (§17a ods. 2) (viac ako 170 mil. €)​
- **Pre overenie účtovnej závierky audítorom** (§19 ods. 1) (viac ako 4 mil. €)​
- **Pre zverejnenie údajov vo výročnej správe v prípade účtovnej jednotky**, ktorá emitovala akcie a boli prijaté na regulovanom trhu (§20 ods.13) (viac ako 40 mil. €)​
- **Pre zostavenie konsolidovanej účtovnej závierky** (§22 ods. 10) (viac ako 48 mil. €)​
- **Pre predkladanie záznamov z valných zhromaždení k výročným správam v priemyselnej výrobe** (§23d ods. 6) (viac ako 250 mil. €)​

## Obchodná marža​
- ​Zisťuje sa ako rozdiel medzi skupinou výnosov predstavujúcich tržby za predaný tovar (stav na účte 604 Tržby za tovar) a nákladmi vynaloženými na obstaranie tovaru (stav na účte 504 Predaný tovar)​

## Pridaná hodnota​
- ​Výška _pridanej hodnoty_ sa stanovuje na základe presne určených položiek výkazu ziskov a strát. ​
- Tržby z predaja tovaru + tržby z predaja vlastných výrobkov + tržby z predaja služieb + zmeny stavu vnútroorganizačných zásob + aktivácia - náklady vynaložené na obstaranie predaného tovaru + spotreba materiálu, energie a ostatných neskladovateľných dodávok + opravné položky k zásobám + služby

### Význam​
- ​Určuje hodnotu, ktorú podnik pridáva k základným vstupom, ako sú tovar, materiál, služby, energia.​
- ​Pridaná hodnota, predstavuje hodnotu pridanú podnikom k základným podnikovým vstupom (tovaru, materiálu, energiám, službám)​
- ​Pridaná hodnota = Obchodná marža + Výroba - Výrobná spotreba

## Výsledok hospodárenia ​
- Vykázaný je v súvahe aj vo výkaze ziskov a strát​
- Musí sa rovnať​

**Každý riadok výkazu** ziskov a strát tvorí položku výkazu:​
- Výnosové položky
- Nákladové položky

Sumy výsledkových položiek sa uvádzajú v **celých eurách** a označujú sa ako **výsledkové stavy.**​
- Vychádza sa z **druhového členenia nákladov.**​
- **Výkaz ziskov a strát vykazuje prvky horizontálnej formy.**​

# Poznámky
- Informácie, ktoré **vysvetľujú a dopĺňajú** údaje uvedené v súvahe a vo výkaze ziskov a strát
- Môžu obsahovať aj **ďalšie prehľady** a údaje, ktoré ich dopĺňajú
- Opatrenia MF SR o účtovnej závierke uvádzajú **obsahové vymedzenie** poznámok pre každú veľkostnú skupinu účtovných jednotiek
	- Neuvádzajú formálny spôsob prezentácie
- Informácie je vhodné prezentovať **formou tabuliek a doplniť opisným spôsobom**
- Sumy v poznámkach sa uvádzajú **v celých eurách,** účtovná jednotka sa môže rozhodnúť, že ich bude vykazovať **v eurocentoch**​

## Prehľad peňažných tokov
- Zostavujú povinne veľké účtovné jednotky, subjekty verejného záujmu a štátne podniky,​
- Informuje používateľov informácií z účtovnej závierky o:​
	- **Príjmoch peňažných prostriedkov**
	- **Výdavkoch peňažných prostriedkov**

...ktoré sa uskutočnili v účtovnej jednotke počas účtovného obdobia a spôsobili, že stav peňažných prostriedkov a peňažných ekvivalentov na konci účtovného obdobia sa zmenil v porovnaní s ich stavom na začiatku účtovného obdobia.​

**Peňažné toky sa v prehľade peňažných tokov členia na peňažné toky z:​**
- **Prevádzkovej** činnosti
- **Investičnej** činnosti
- **Finančnej** činnosti

**Obsah prehľadu peňažných tokov ​(zjednodušená štruktúra)**
1. Čisté peňažné toky z **prevádzkovej** činnosti (+/-)​
2. Čisté peňažné toky z **investičnej** činnosti (+/-)​
3. Čisté peňažné toky z **finančnej** činnosti (+/-)​
4. **Čisté zvýšenie** alebo **čisté zníženie** peňažných prostriedkov ​(súčet A.+B.+C.) (+/-)​
5. **Stav** peňažných **prostriedkov** a **peňažných ekvivalentov** ​ na **začiatku** účtovného obdobia (+/-) ​
6. **Stav** peňažných **prostriedkov** a **peňažných ekvivalentov** na **konci** ​účtovného obdobia **pred zohľadnením kurzových rozdielov** ​vyčíslených ku dňu, ku ktorému sa zostavuje účtovná závierka (+/-)​
7. Kurzové rozdiely vyčíslené k peňažným prostriedkom a peňažným ekvivalentom ku dňu, ku ktorému sa zostavuje účtovná závierka (+/-)​
8. Zostatok peňažných prostriedkov a peňažných ekvivalentov na konci účtovného obdobia upravený o kurzové rozdiely ​vyčíslené ku dňu, ku ktorému sa zostavuje účtovná závierka (+/-)

# Finančná analýza
- **Posudzuje sa finančné zdravie podniku**​
- **Ex post** (po skončení účtovného obdobia)​
- **Ex ante** (predikčný vývoj)​
- **Zisťujú sa finančné ukazovatele**​

## Vertikálna analýza
- Spočíva vo **vyjadrení jednotlivých položiek** účtovných výkazov ako **percentuálny podiel ku jednej zvolenej základni**​
- Pri analýze **súvahy** základňu tvorí **celková výška majetku**, resp. **celková výška cudzích zdrojov**, vlastného imania​
- Pri analýze **výkazu ziskov a strát** základňu tvorí **celková výška nákladov**, resp. **celková výška výnosov**​

## Horizontálna analýza
- Zaoberá sa porovnaním **zmien položiek jednotlivých výkazov v čase**​
- Zisťuje sa **absolútna výška zmien** (porovnaním rovnakej položky v *čase*)​
- Zisťuje sa **relatívna zmena** (*podiel údajov* rovnakej položky za *dve časové obdobia*)​

>[!example]+
>- **Výška majetku, záväzkov, vlastného imania** ​
>- **Čistý obrat**​
>- **Obchodná marža**​
>- **Pridaná hodnota**​
>- **Výsledok hospodárenia**​
>
>- **Ukazovatele likvidity**​
>- **Ukazovatele rentability**​

## Ukazovatele likvidity​
- **Likvidnosť** vyjadruje vlastnosť jednotlivých zložiek majetku a ich schopnosť premeniť sa na peňažné prostriedky bez väčších strát​
- **Solventnosť** predstavuje schopnosť podniku hradiť svoje záväzky v dobu ich splatnosti​​

​**Likvidita 1.stupňa** = okamžitá likvidita​
$Financne ucty/KD zavazky + bezne bankove uvery + KD financne vypomoci$
- Akú časť KD cudzích zdrojov je možné splatiť z dostupných **peňažných prostriedkov**

​**Likvidita 2.stupňa** = bežná likvidita​
$Financne ucty + KD pohladavky/KD zavazky + bezne bankove uvery + KD financne vypomoci$
- Akú časť KD cudzích zdrojov je možné splatiť z dostupných **peňažných prostriedkov a inkasovaných pohľadávok**

​**Likvidita 3.stupňa** = celková likvidita​
$Financne ucty + pohladavky + zasoby/KD zavazky + bezne bankove uvery + KD financne vypomoci$
- Čie je spoločnosť schopná uhradiť svoje záväzky **prostredníctvom krátkodobého majetku**

>[!important]+
>Z likvidity 3. stupňa je možné odvodiť rozdielový ukazovateľ, ktorý sa nazýva čistý pracovný kapitál (ČPK):
>**Čistý pracovný kapitál** ​-> ČPK = Obežný majetok – KD Záväzky​
>**Čistý pracovný kapitál** = (finančné účty + krátkodobé pohľadávky + zásoby) – (krátkodobé záväzky + bežné bankové úvery + krátkodobé finančný výpomoci)

## Ukazovatele rentability​
- Predstavujú **výnosnosť vloženého kapitálu**, je to **schopnosť podniku vytvárať nové zdroje**
- **Forma vyjadrenia miery zisku**, ktorá v trhovej ekonomike slúži ako jedno z hlavných kritérií pre alokáciu kapitálu

- ​Ukazovatele sa určujú ako **pomer výsledku hospodárenia** a **príslušnej ekonomickej kategórie**​

- Výsledok hospodárenia môže byť:
	- **Hrubý zisk** (pred výpočtom dane z príjmov)
	- **Čistý zisk** (bez dane z príjmov)​

**Rentabilita aktív** ROA (*Return On Assets*)​
$ROA = zisk po zdaneni/celkove trzby$

- ​**Ako efektívne spoločnosť hospodári** - Predstavuje **percentuálne vyjadrenie čistého zisku**, ktorý spoločnosť **vygenerovala z jedného eura aktív**
	- Vypovedá o tom, **ako efektívne firma používa aktíva** na generovanie zisku -> koľko zisku predstavuje 1€ aktíva​
- ​**Ako efektívne spoločnosť hospodári**​ - Ide o pomerový ukazovateľ, ktorý sa používa k hodnoteniu prevádzkovej efektívnosti podniku
	- Ukazuje aká **výška čistého zisku** pripadá k **1€ tržieb**


## Význam
**Používa sa v rámci riadenia spoločnosti – pre vnútornú analýzu**​

​**Interní užívatelia:**
- Manažéri​
- Odborári​
- Zamestnanci​

Ukazovatele slúžia na **posúdenie finančnej situácie** konkrétnej spoločnosti v čase, v porovnaní s ostatnými spoločnosťami v rovnakom, resp. v podobnom odvetví​
​ 
**Externí používatelia:** 
- Banky, veritelia​
- Investori​
- Manažéri konkurencie​
- Štát a jeho orgány​
- Zákazníci a dodávatelia​