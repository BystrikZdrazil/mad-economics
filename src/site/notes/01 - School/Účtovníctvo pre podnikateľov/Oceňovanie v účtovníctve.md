---
{"dg-publish":true,"permalink":"/01-school/uctovnictvo-pre-podnikatelov/ocenovanie-v-uctovnictve/","tags":["year2","winterSemester","uniUpP"]}
---

# Podstata oceňovania
V účtovníctve sa zaznamenávajú iba tie skutočnosti, ktoré možno **kvantifikovať**.

Pri kvantifikácii hospodárskej činnosti účtovné jednotky používajú:
- Naturálne jednotky (ks, l, kg, m...)
- Peňažné jednotky

**Naturálne jednotky**:
- Neumožňujú spočítať rôzne druhy majetku
- Neposkytujú informácie o výkonnosti a peňažných tokoch účtovnej jednotky
- Neposkytujú informácie o finančnej situácii účtovnej jednotky

**Peňažné jednotky**:
- Tvoria spoločnú porovnávaciu základňu
- Nevýhoda: kúpna sila peňažnej jednotky sa mení v čase (napr. pri inflácii...) preto sa v účtovníctve používajú rôzne oceňovacie veličiny

**Pri oceňovaní v peňažných jednotkách** sa aplikuje základná zásada účtovníctva: **zásada merania pomocou [[01 - School/Základy Ekonómie/Peniaze\|peňažnej jednotky]]**
- Účtuje sa len o tých skutočnostiach, ktoré sa dajú oceniť
- Účtovná závierka sa zostavuje v [[01 - School/Základy Ekonómie/Peniaze\|peňažných jednotkách]]

**Oceňovanie** = spôsob (postup) vyjadrovania objektu oceňovania v [[01 - School/Základy Ekonómie/Peniaze\|peňažných jednotkách]] (PJ) (cenách) ku dňu ocenenia.

[[01 - School/Marketing/Cena\|Cena]] je mierou hodnoty objektu oceňovania vyjadrenou v [[01 - School/Základy Ekonómie/Peniaze\|peňažných jednotkách]].

**Objekt oceňovania** sú jednotlivé zložky majetku a záväzkov, alebo [[01 - School/Účtovníctvo pre podnikateľov/Úvod do účtovníctva#Účtovná jednotka\|účtovná jednotka]] ako celok (napr. pri jej predaji).

**Podstata oceňovania** je výber oceňovacej veličiny ([[01 - School/Marketing/Cena\|ceny]]), ktorá sa použije na ocenenie.

Výber oceňovacej veličiny ovplyvňuje:
- Sumu majetku, záväzkov, vlastného imania vykázaného v [[01 - School/Účtovníctvo pre podnikateľov/Súvaha\|súvahe]]
- Sumu nákladov, výnosov, výsledku hospodárenia vykázaného vo Výkaze ziskov a strát
- Výšku peňažných tokov vykázaných v prehľade peňažných tokov
- Sumu iných aktív a iných pasív (ak sa dajú oceniť) v poznámkach

# Faktory ovplyvňujúce výber oceňovanej veličiny
- **Účel** (dôvod) oceňovania (napr. obstaranie majetku, vznik záväzku, zostavenie účtovnej závierky, vyčíslenie základu dane z príjmov, vypracovanie cenovej kalkulácie)
- **Objekt** oceňovania
- **Deň ocenenia** (čas ocenenia)

## Základne oceňovacích veličín
1. Historické ceny
2. Ceny prítomnosti (bežné, aktuálne ceny)
3. Ceny budúcnosti

![Ocenovacie - historicke ceny.png](/img/user/06%20-%20Images/School/Ocenovacie%20-%20historicke%20ceny.png)

![Ocenovanie - ceny pritomnosti.png](/img/user/06%20-%20Images/School/Ocenovanie%20-%20ceny%20pritomnosti.png)

![Ocenovanie - ceny buducnosti.png](/img/user/06%20-%20Images/School/Ocenovanie%20-%20ceny%20buducnosti.png)

Deň ocenenia = deň, v ktorom musí [[01 - School/Účtovníctvo pre podnikateľov/Úvod do účtovníctva#Účtovná jednotka\|účtovná jednotka]] určiť, akou oceňovacou veličinou sa má daný druh majetku a konkrétny záväzok oceniť.

>[!info]+
>Dňom ocenenia **podľa zákona o účtovníctve** je:
>1. Deň **uskutočnenia účtovného prípadu**
>	- Ocenenie ku dňu uskutočnenia účtovného prípadu môže predstavovať:
>		- Prvotné ocenenie, ak skutočnosť zaznamenávame prvýkrát
>		- Ocenenie úbytku
>2. Deň, ku ktorému sa **zostavuje účtovná závierka** (následné ocenenie) 
>3. **Iný deň v priebehu účtovného obdobia**, ak to vyžaduje osobitný predpis

# Oceňovanie podľa platnej právnej úpravy účtovníctva v SR
Oceňovanie majetku a záväzkov v SR upravuje:
- **Zákon o účtovníctve** (5. časť: Spôsoby oceňovania)
- **Postupy účtovania** pre podnikateľov

![Zakon o uctovnictve - ocenovacie veliciny 1.png](/img/user/06%20-%20Images/School/Zakon%20o%20uctovnictve%20-%20ocenovacie%20veliciny%201.png)

![Zakon o uctovnictve - ocenovacie veliciny 2.png](/img/user/06%20-%20Images/School/Zakon%20o%20uctovnictve%20-%20ocenovacie%20veliciny%202.png)

![Zakon o uctovnictve - ocenovacie veliciny 3.png](/img/user/06%20-%20Images/School/Zakon%20o%20uctovnictve%20-%20ocenovacie%20veliciny%203.png)

# Oceňovanie ku dnu uskutočnenia účtovného prípadu
1. Pri **nadobudnutí majetku** alebo **vzniku záväzku** (prvotné ocenenie)
2. Pri **úbytku majetku** alebo **záväzku**

Pri prvotnom ocenení sa oceňovacia veličina určí v závislosti od:
1. Spôsobu, akým [[01 - School/Účtovníctvo pre podnikateľov/Úvod do účtovníctva#Účtovná jednotka\|účtovná jednotka]] nadobudla majetok
2. Dôvodu vzniku záväzku

## Vznik majetku
Použitie oceňovacích veličín pri **prvotnom ocenení majetku v nadväznosti na spôsob obstarania majetku, resp. vznik majetku**:

**Majetok obstaraný kúpou** sa ocení obstarávacou cenou, okrem:
- CP nakúpené na účel obchodovania s nimi
- CP a podiely určené na predaj ak sa [[01 - School/Účtovníctvo pre podnikateľov/Úvod do účtovníctva#Účtovná jednotka\|účtovná jednotka]] rozhodla oceňovať ich reálnu hodnotu a nie obstarávaciu cenu
- Majetok nadobudnutý kúpou podniku alebo jeho časti
- Komodity, s ktorými sa obchoduje na verejnom trhu

**Majetok vytvorený vlastnou činnosťou** sa ocení vlastnými nákladmi

**Pohľadávky** pri ich vzniku, **peňažné prostriedky** a **ceniny** sa oceňujú menovitou hodnotou
- Výnimka: pohľadávky nadobudnuté vkladom do základného imania – obstarávacou cenou

**Bezodplatne nadobudnutý majetok** sa oceňuje reálnou hodnotou
- Výnimky: peňažné prostriedky, ceniny a pohľadávky – menovitou hodnotou

**Majetok preradený z osobného vlastníctva** do podnikania sa oceňuje reálnou hodnotou
- Výnimky: peňažné prostriedky, ceniny a pohľadávky – menovitou hodnotou

**Ostatné prípady nadobudnutia** - ocenenie reálnou hodnotou

## Vznik záväzkov
**Záväzky pri ich vzniku** sa oceňujú menovitou hodnotou

**Záväzky pri ich prevzatí** sa oceňujú obstarávacou cenou
- Výnimka: záväzky prevzaté nástupníckou ÚJ od obchodnej spoločnosti alebo družstva zanikajúcich bez likvidácie – reálnou hodnotou

**Záväzky nadobudnuté zámenou** sa oceňujú reálnou hodnotou

**Záväzky nadobudnuté vkladom** alebo kúpou podniku sa oceňujú reálnou hodnotou


| **Oceňovacia veličina** | **Druh oceneného majetku/záväzku**                                                                                                             |
| ----------------------- | ---------------------------------------------------------------------------------------------------------------------------------------------- |
| *Obstarávacia cena*     | Hmotný majetok a nehmotný majetok obstarané kúpou                                                                                              |
| *Obstarávacia cena*     | Zásoby obstarané kúpou                                                                                                                         |
| *Obstarávacia cena*     | Podiely na ZI obchod. spoločností, deriváty a cenné papiere okrem tých, ktoré sa oceňujú reálnou hodnotou                                      |
| *Obstarávacia cena*     | Pohľadávky pri odplatnom nadobudnutí                                                                                                           |
| *Obstarávacia cena*     | Pohľadávky nadobudnuté vkladom do ZI                                                                                                           |
| *Obstarávacia cena*     | Záväzky pri ich prevzatí, s výnimkou tých ktoré sa oceňujú reálnou hodnotou                                                                    |
| *Vlastné náklady*       | DHM vytvorený vlastnou činnosťou                                                                                                               |
| *Vlastné náklady*       | DNM vytvorený vlastnou činnosťou                                                                                                               |
| *Vlastné náklady*       | Zásoby vytvorené vlastnou činnosťou                                                                                                            |
| *Vlastné náklady*       | Príchovky a prírastky zvierat                                                                                                                  |
| *Menovitá hodnota*      | Peňažné prostriedky                                                                                                                            |
| *Menovitá hodnota*      | Ceniny                                                                                                                                         |
| *Menovitá hodnota*      | Pohľadávky pri ich vzniku                                                                                                                      |
| *Menovitá hodnota*      | Záväzky pri ich vzniku                                                                                                                         |
| *Reálna hodnota*        | Majetok a záväzky nadobudnuté vkladom podniku/časti podniku, kúpou podniku/časti podniku a zámenou                                             |
| *Reálna hodnota*        | CP určené na obchodovanie                                                                                                                      |
| *Reálna hodnota*        | CP a podiely určené na predaj, pri ktorých si ÚJ vybrala možnosť ich ocenenia RH namiesto ich ocenenia OC                                      |
| *Reálna hodnota*        | Komodity určené na obchodovanie na verejnom trhu                                                                                               |
| *Reálna hodnota*        | Majetok bezodplatne nadobudnutý s výnimkou peňažných prostriedkov, cenín a pohľadávok ocenených menovitými hodnotami                           |
| *Reálna hodnota*        | Majetok preradený z osobného vlastníctva do podnikania s výnimkou peňažných prostriedkov, cenín a pohľadávok ocenených menovitými hodnotami    |
| *Reálna hodnota*        | Nehmotný majetok a hmotný majetok novozistený pri inventarizácii a v účtovníctve doteraz nezachytený                                           |
| *Reálna hodnota*        | Majetok a záväzky prevzaté nástupníckou ÚJ od obchodnej spoločnosti alebo družstva zanikajúcich bez likvidácie                                 |
| *Reálna hodnota*        | Majetok obstaraný verejným obstarávateľom bezodplatne od koncesionára za plnenie vo forme koncesie na stavebné práce podľa osobitného predpisu |

**Zákon o účtovníctve stanovuje záväzný spôsob ocenenia iba pre jednotlivé zložky majetku a záväzkov**.

Zákon o účtovníctve neupravuje ocenenie vlastného imania, nákladov, výnosov, výsledku hospodárenia. Ich ocenenie vyplýva z podstaty podvojného účtovníctva, z podstaty podvojného zápisu.

**Vlastné imanie** (rozdiel majetku a záväzkov) – jeho ocenenie závisí od ocenenia majetku a záväzkov

**Náklady a výnosy** sa oceňujú rovnako ako majetok a záväzky, ktoré s nimi súvisia

**Ocenenie výsledku hospodárenia** závisí od ocenenia nákladov a výnosov, pretože sa zisťuje ako ich rozdiel

Použitie oceňovacích veličín ku dňu uskutočnenia účtovného prípadu: úbytku – znížení stavu konkrétneho majetku alebo záväzku. Použije sa:
- Rovnaká oceňovacia veličina ako pri ich prvotnom ocenení
- Cena zistená váženým aritmetickým priemerom (VAP)
- Metóda FIFO (ceny na ocenenie úbytku majetku sa použijú v takom poradí, v akom sa použili pri ocenení jeho obstarania)

Spôsob ocenenia úbytku VAP alebo metódou FIFO je možné použiť majetku, ktorým je:
- Rovnaký druh zásob vedený na sklade
- Rovnaký druh CP vedený v portfóliu účtovnej jednotky v prípade, ak sú od rovnakého emitenta[^1] a znejú na rovnakú menu
- Rovnaká cudzia mena v hotovosti alebo na devízovom účte
- Virtuálna mena

# Oceňovanie majetku a záväzkov v cudzej mene
[[01 - School/Účtovníctvo pre podnikateľov/Úvod do účtovníctva#Účtovná jednotka\|Účtovná jednotka]] je povinná viesť účtovníctvo a zostavovať účtovnú závierku v peňažných jednotkách meny euro.

V prípade:
- Pohľadávok a záväzkov
- Podielov na základnom imaní
- Cenných papierov
- Derivátov
- Cenín a peňažných prostriedkov

**Ak sú vyjadrené v cudzej mene**, je [[01 - School/Účtovníctvo pre podnikateľov/Úvod do účtovníctva#Účtovná jednotka\|účtovná jednotka]] povinná **účtovať v eurách aj v cudzej mene**.

Majetok a záväzky vyjadrené v cudzej mene ku dňu uskutočnenia účtovného prípadu sa prepočítavajú na eurá referenčným výmenným kurzom určeným a vyhláseným ECB alebo NBS v deň predchádzajúci dňu uskutočnenia účtovného prípadu.

**Výnimka**:
- Nákup cudzej meny za menu euro
	- Pri týchto transakciách **sa môže použiť kurz**, za ktorý **banka** alebo **zmenáreň cudziu menu [[01 - School/Účtovníctvo pre podnikateľov/Úvod do účtovníctva#Účtovná jednotka\|účtovnej jednotke]] predala** (kurz komerčnej banky valuty / devízy predaj),
- Pri výdaji cudzej meny v hotovosti, príp. z devízového bankového účtu je možné použiť okrem kurzu ECB alebo NBS v deň predchádzajúci dňu uskutočnenia účtovného prípadu aj metódu FIFO, príp. VAP

**Majetok a záväzky v cudzej mene** ku dňu, ku ktorému sa **zostavuje účtovná závierka**

**Majetok a záväzky v cudzej mene** (s výnimkou poskytnutých a prijatých preddavkov) sa prepočíta na eurá kurzom ECB, resp. NBS určeným a vyhláseným v **deň**, **ku ktorému sa zostavuje účtovná závierka**.

Ak je účtovným obdobím kalendárny rok, tak sa na prepočet použije **kurz ECB vyhlásený 31. 12. daného roka**.

# Oceňovanie ku dňu, ku ktorému sa zostavuje účtovná závierka
Ku dňu, ku ktorému sa zostavuje účtovná závierka, je [[01 - School/Účtovníctvo pre podnikateľov/Úvod do účtovníctva#Účtovná jednotka\|účtovná jednotka]] povinná v súlade s účtovnými zásadami a účtovnými metódami:
- Odpisovať majetok
- Oceniť záväzky v ich skutočnej výške
- Vytvoriť rezervy
- Upraviť ocenenie hodnoty majetku

...tak, aby bola dodržaná **zásada verného a pravdivého** zobrazenia predmetu účtovníctva.

Odpisy vyjadrujú **trvalé zníženie hodnoty** DHM a DNM z dôvodu jeho **fyzického a morálneho opotrebenia**.

## Záväzky
- Záväzky sa upravia na skutočnú výšku

>[!info]+
>Ak sa pri zostavovaní účtovnej závierky v rámci inventarizácie zistí, že **skutočná suma záväzkov** je iná ako je zaznamenaná v účtovníctve, napr. ak nie je záväzok splatený alebo splácaný včas a podľa zmluvy vzniká povinnosť platiť úroky z omeškania alebo penále, ocenia sa záväzky v sume, ktorá zodpovedá ich skutočnej výške

- Záväzky v cudzej mene sa prepočítajú na menu euro

## Rezerva
Rezerva je záväzok predstavujúci existujúcu povinnosť [[01 - School/Účtovníctvo pre podnikateľov/Úvod do účtovníctva#Účtovná jednotka\|účtovnej jednotky]], ktorá vznikla z minulých udalostí, je pravdepodobné, že v budúcnosti zníži ekonomické úžitky [[01 - School/Účtovníctvo pre podnikateľov/Úvod do účtovníctva#Účtovná jednotka\|účtovnej jednotky]], pričom ak nie je známa presná výška tohto záväzku, ocení sa odhadom v sume dostatočnej na splnenie existujúcej povinnosti ku dňu, ku ktorému sa zostavuje účtovná závierka pri zohľadnení rizík a neistôt.

>[!info]+
>Rezervy sa tvoria na základe **zásady opatrnosti na povinnosti**, ktoré [[01 - School/Účtovníctvo pre podnikateľov/Úvod do účtovníctva#Účtovná jednotka\|účtovnej jednotke]] vyplývajú zo všeobecne záväzných **právnych predpisov**, z **uzavretých zmlúv**, aj keď ku dňu, ku ktorému zostavuje účtovnú závierku **nemusí vedieť identifikovať ich presnú výšku alebo čas vzniku**.

ÚJ je povinná ku dňu, ku ktorému sa zostavuje účtovná závierka upraviť ocenenie majetku – účtovné hodnoty tak, že:
- Zákonom o účtovníctve stanovené druhy majetku ocení reálnou hodnotou
- Ocenenie ostatných zložiek majetku upraví opravnými položkami, ak je opodstatnené predpokladať, že nastalo zníženie hodnoty majetku oproti jeho oceneniu v účtovníctve
- Majetok v cudzej mene prepočíta na eurá kurzom ECB/NBS ku dňu, ku ktorému sa zostavuje účtovná závierka

[^1]: Právnická osoba, ktorá vydáva a predáva cenné papiere