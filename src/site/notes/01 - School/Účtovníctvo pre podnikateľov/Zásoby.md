---
{"dg-publish":true,"permalink":"/01-school/uctovnictvo-pre-podnikatelov/zasoby/","tags":["year2","winterSemester","uniUpP"]}
---

# Charakteristika
**Zásoby sú:**
- Obežný majetok (**do 1 roka**)
- Krátkodobý majetok
- Krátkodobo likvidný majetok

**Charakteristické pre zásoby:**
- Jednorazová spotreba
- Jednorazové použitie
- Jednorazová premena na inú formu majetku

# Členenie zásob

![Zasoby_1.png](/img/user/06%20-%20Images/School/Zasoby_1.png)

# Materiál
Materiál sú zásoby obstarávané účtovnou jednotkou nákupom s cieľom ich spotreby vo výrobnom procese alebo spotreby pri zabezpečovaní vlastnej prevádzkovej činnosti. Ako materiál sa účtujú najmä:
- Suroviny
- pomocné látky
- prevádzkové látky
- náhradné dielce - šrúby, skrutky
- obaly - prepravky, obal

# Zásoby vlastnej výroby
Zásoby vlastnej výroby je skupina zásob, ktorú tvorí:
- Nedokončená výroba
- Polotovary vlastnej výroby - polotovar môžeme predať, polovýrobok ostáva ešte u nás aby sme dorobili (nezapečený kroasant - polotovar ak zabalíme a predáva sa/ polovýrobok ak sme si to spravili deň pred a na ďalší deň ho budeme piecť)
- Výrobky

# Zvieratá
Zvieratá charakterizované ako zásoby sú mladé chovné zvieratá, zvieratá vo výkrme, psy, ryby, včelstvá, kŕdle sliepok, kačíc, moriek, prepeličiek a husí na výkrm, kožušinové zvieratá

# Tovar
Tovar sú zásoby, ktoré účtovná jednotka nakupuje s cieľom ich ďalšieho predaja.

Podmienka zadefinovania konkrétnej zásoby ako tovaru je tá, že účtovná jednotka v období medzi nákupom a predajom týchto zásob nezmení ich podobu, nevykoná na nich žiadne technické zhodnotenie, ani ich nepoužíva, ani neprenajíma.

**Súčasťou účtovej skupiny 13** - Tovar je účet _Nehnuteľnosť na predaj_, ktorú účtovná jednotka obstaráva za účelom ďalšieho predaja.

# Ocenenie zásob ku dňu uskutočnenia účtovného prípadu

![Zasoby_2.png](/img/user/06%20-%20Images/School/Zasoby_2.png)

# Oceňovanie zásob ku dňu, ku ktorému sa zostavuje účtovná závierka
Pri oceňovaní zásob ku dňu, ku ktorému sa zostavuje účtovná závierka (následné ocenenie), účtovná jednotka overuje (testuje), či dovtedy aplikované ocenenie zásob, ktoré bude prezentovať v účtovnej závierke (pretože zásoby nespotrebovala, nepredala ani nepoužila), je stále aktuálne a či ponechaním prvotného ocenenia zásob nedôjde k porušeniu zásady opatrnosti a zásady verného a pravdivého zobrazenia skutočností.

# Ocenenie zásob pre účely vyjadrenia hodnoty realizovaných zásob
**Ocenenie úbytku zásob** slúži primárne na správne vyčíslenie hodnoty tých zásob, ktoré účtovná jednotka spotrebovala alebo predala, čiže ich už v majetku nemá, ale musí vyjadriť vplyv úbytku majetku na výsledok hospodárenia prostredníctvom nákladov.

![Zasoby_3.png](/img/user/06%20-%20Images/School/Zasoby_3.png)

# Účtovanie zásob
|**Spôsob nadobudnutia zásob**|**Účtová skupina**|
|---|---|
|**Nakúpené zásoby**|**11 - Materiál****13 - Tovar**|
|**Zásoby vytvorené vlastnou činnosťou**|**12 - Zásoby vlastnej výroby**|
|**Úprava ocenenia**|**19 - Opravné položky k zásobám**|

# Účtovanie nakúpených zásob
| **Účtová skupina** | **Účty**                                                                                                                 |
| ------------------ | ------------------------------------------------------------------------------------------------------------------------ |
| *11 - Materiál*  | 111 - Obstaranie materiálu<br>112 - Materiál na sklade<br>119 - Materiál na ceste                                        |
| *13 - Tovar*     | 131 - Obstaranie tovaru<br>132 - Tovar na sklade a v predajniach<br>133 - Nehnuteľnosť na predaj<br>139 - Tovar na ceste |

# Účtovanie zásob
Postupy účtovania uvádzajú dva prístupy k účtovaniu obstarania a úbytku nakúpených zásob. Zásoby môže účtovná jednotka účtovať:
- **Spôsobom A** (je to spôsob založený na priebežnej evidencii zásob) - každý nákup, každý predaj
- **Spôsobom B** (je to spôsob založený na periodickej evidencii zásob) - účtuje sa rovno do spotreby a až na konci sa zapíšu

# Materiál

![Zasoby_4.png](/img/user/06%20-%20Images/School/Zasoby_4.png)

# Skladová karta
Skladová karta zásob obsahuje najčastejšie nasledovné údaje:

- označenie konkrétneho druhu zásob
- dátum pohybu zásob
- množstvo v naturálnych jednotkách,
- cenu za jednotku
- zostatok zásob

![Zasoby_5.png](/img/user/06%20-%20Images/School/Zasoby_5.png)

# Tovar

|**Účtová skupina**|**Účty**|
|---|---|
|13 - Tovar|131 - Obstaranie tovaru<br>132 - Tovar na sklade a v predajniach<br>133 - Nehnuteľnosť na predaj<br>139 - Tovar na ceste|

# Účtovanie zásob vlastnej výroby

|**Účtová skupina**|**Účty**|
|---|---|
|**12 - Zásoby vlastnej výroby**|121 - Nedokončená výroba<br>122 - Polotovary vlastnej výroby123 - Výrobky<br>124 - Zvieratá|

# Inventarizácia zásob
Inventarizácia pozostáva z dvoch častí, z:
- Inventúry
- Porovnania účtovného stavu zásob so skutočným stavom zásob zisteným ku dňu, ku ktorému sa zostavuje účtovná závierka

Inventúrou zisťuje účtovná jednotka skutočný stav. Inventúru je možné vykonať vo forme:
- Dokladovej
- Fyzickej
- Kombináciou dokladovej a fyzickej

Skutočný stav zásob uvedený v inventúrnom súpise sa následne porovná so stavom zásob v účtovníctve a v skladovej evidencii k tomu istému dňu.

Toto porovnanie sa nazýva **inventarizácia a plní niekoľko funkcií:**
- Umožňuje zistiť rozdiely medzi skutočným a účtovným stavom zásob v účtovníctve
- Poskytuje podklady na vykonanie porovnania ocenenia zásob
- Poskytuje informácie pre rozhodnutie o potrebe zmeniť metódy oceňovania zásob

**Rozdiely medzi skutočným stavom zásob a stavom zásob v účtovníctve zistené pri** inventarizácii (nazývané aj inventarizačné rozdiely) môžu mať niektorú z nasledovných foriem:
- Manko
- Prebytok

Pri niektorých druhoch zásob sa vzhľadom na ich podstatu a charakteristické vlastnosti môže vyskytnúť ďalšia forma rozdielu medzi skutočným stavom a stavom v účtovníctve, a to **prirodzený úbytok zásob**.

# Účtovanie rezerv a nevyfakturovaných dodávok zásob
Rezervy účtuje účtovná jednotka na základe uplatňovania **zásady opatrnosti.**

**Rezerva** je záväzok vyplývajúci z existujúcej povinnosti. Presná suma rezervy nie je známa, alebo obdobie jej čerpania nie je známe.

**Nevyfakturované dodávky** účtuje účtovná jednotka ako tie položky, ktoré nie sú obvyklým záväzkom, pretože účtová jednotka nemá k dispozícii účtovné doklady, z ktorých by získala spoľahlivé informácie o sume záväzku ku dňu, ku ktorému zostavujeme účtovú závierku.