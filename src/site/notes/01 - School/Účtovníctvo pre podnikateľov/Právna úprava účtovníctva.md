---
{"dg-publish":true,"permalink":"/01-school/uctovnictvo-pre-podnikatelov/pravna-uprava-uctovnictva/","tags":["year2","winterSemester","uniUpP"]}
---

# Regulácia účtovníctva
**Dôvody regulácie** sú zabezpečiť, aby informácie z účtovníctva spĺňali požiadavky externých používateľov na ich kvalitu (užitočnosť, spoľahlivosť, porovnateľnosť, zrozumiteľnosť...)

V jednotlivých štátoch prebieha rôznym spôsobom a v rôznom rozsahu:
- **Upravená je** buď **len účtovná závierka** alebo
- Upravená je nielen účtovná závierka ale **aj vedenie účtovníctva**

# Vývoj v oblasti regulácie účtovníctva
Smeruje k snahám o vytvorenie **medzinárodne uznávaných systémov** vykazovania, teda medzinárodných štandardov s cieľom, aby **účtovné závierky spoločností** so sídlom v ktorejkoľvek krajine boli navzájom **porovnateľné a transparentné**

Dôsledok **globalizácie** ekonomík a **odbúrania** hraníc na finančných trhoch.

# Právna úprava účtovníctva v SR
Je pre ňu charakteristické, že sú právne upravené:
- **Vedenie účtovníctva**
- **Účtovná závierka**

Z hľadiska **vymedzenia subjektov**, **pre ktoré sú predpisy** týkajúce sa účtovníctva v SR **záväzné** , rozlišujeme túto ich **hierarchiu**:
1. Zákony
2. Opatrenia
3. Metodické pokyny a usmernenia
4. Vnútorné predpisy účtovných jednotiek

# Zákony
- **Podnikateľom**
	- [[01 - School/Obchodné a Hospodárske Právo/Obchodné právo#Pramene obchodného práva\|Obchodný zákonník]]
- **Bankám**
	- Zákon o bankách
- **Zdravotným poisťovniam**
	- Zákon o zdravotných poisťovniach a dohľade nad zdravotnou starostlivosťou

Ustanovujú povinnosť viesť účtovníctvo a zostavovať účtovnú závierku podľa **Zákona č.** 431/2002 Z. z. o účtovníctve v znení neskorších predpisov.

## Zákon o účtovníctve upravuje:
- Rozsah, spôsob a preukázateľnosť **vedenia účtovníctva**
- Rozsah, obsah a preukázateľnosť **účtovnej závierky**
- Register účtovných závierok pre **všetky typy** účtovných jednotiek

Zákon o účtovníctve neustanovuje konkrétne postupy účtovania, ale určuje základné zásady pre vedenie účtovníctva a zostavenie účtovnej závierky.

### Skladá sa z
1. Základné a všeobecné ustanovenia
2. Účtovné sústavy, účtovné doklady, účtovné zápisy a účtovné knihy
3. Účtovná závierka
4. Register 5. Spôsoby oceňovania
5. Inventarizácia
6. Účtovná dokumentácia
7. Osobitné ustanovenia na účely prechodu zo slovenskej meny na euro
8. Záverečné ustanovenia

- Listinná podoba: Zbierka zákonov Slovenskej republiky
- Elektronická podoba – eZbierka: http://www.slov-lex.sk

# Opatrenia Ministerstva financií SR
- Nadväzujú na zákon o účtovníctve

V sústave **podvojného účtovníctva** pre tieto **typy účtovných jednotiek**:
- Podnikateľov
- Banky
- Zdravotné poisťovne
- Rozpočtové organizácie, príspevkové organizácie, štátne fondy, obce a vyššie územné celky
- Účtovné jednotky, ktoré nie sú založené alebo zriadené na účely podnikania – neziskové účtovné jednotky
- Sociálnu poisťovňu
- Podielové fondy, dôchodkové fondy a doplnkové dôchodkové fondy
- Obchodníkov s cennými papiermi
- Fond ochrany vkladov, Garančný fond investícií a inštitúcie elektronických peňazí
- Exportno-importnú banku Slovenskej republiky

V sústave **jednoduchého účtovníctva** pre tieto **typy účtovných jednotiek**:
- Účtovné jednotky, ktoré podnikajú,
- Účtovné jednotky, ktoré nie sú založené alebo zriadené na účel podnikania.

Opatrenia sú povinné dodržiavať tie účtovné jednotky, ktorých sa týkajú.

Oznámenie o vydaní opatrenia → v Zbierke zákonov SR → text opatrení → uverejnený vo Finančnom spravodajcovi prístupnom v elektronickej podobe na: http://www.mfsr.sk

## Pre podnikateľov účtujúcich v sústave podvojného účtovníctva:
1. Upravujúce **postupy účtovania –** opatrenie Ministerstva financií SR č. 23 054/2002-92, ktorým sa ustanovujú podrobnosti o postupoch účtovania a rámcovej účtovej osnove pre podnikateľov účtujúcich v sústave podvojného účtovníctva, v znení neskorších predpisov - **pre všetky** **veľkostné skupiny** podnikateľov
2. Upravujúce **účtovnú závierku - zvlášť pre každú veľkostnú** skupinu podnikateľov:

Pre **MIKRO** účtovné jednotky – opatrenie Ministerstva financií Slovenskej republiky č. MF/15464/2013-74, ktorým sa ustanovujú podrobnosti o usporiadaní, označovaní a obsahovom vymedzení položiek individuálnej účtovnej závierky a rozsahu údajov určených z individuálnej účtovnej závierky na zverejnenie pre mikro účtovné jednotky, v znení neskorších predpisov,

Pre **MALÉ** účtovné jednotky – opatrenie Ministerstva financií Slovenskej republiky č. MF/23378/2014-74, ktorým sa ustanovujú podrobnosti o individuálnej účtovnej závierke a rozsahu údajov určených z individuálnej účtovnej závierky na zverejnenie pre malé účtovné jednotky, v znení neskorších predpisov,

Pre **VEĽKÉ** účtovné jednotky – opatrenie Ministerstva financií Slovenskej republiky č. MF/23377/2014-74, ktorým sa ustanovujú podrobnosti o individuálnej účtovnej závierke a rozsahu údajov určených z individuálnej účtovnej závierky na zverejnenie pre veľké účtovné jednotky a subjekty verejného záujmu, v znení neskorších predpisov.

## Postupy účtovania pre podnikateľov
- Všeobecné ustanovenia
- Zásady pre členenie majetku azáväzkov
- Podrobnosti o postupoch účtovania pri oceňovaní majetku
- Podrobnosti o postupoch účtovania v osobitných účtovných prípadoch
- Osobitné ustanovenia o postupoch účtovania
- Osobitné ustanovenia na účely prechodu zo slovenských korún na eurá
- Prechodné a záverečné ustanovenia
- Prílohu – rámcovú účtovú osnovu pre podnikateľov

## Obsah opatrení o účtovnej závierke
- Podrobné ustanovenia o usporiadaní, označovaní a obsahovom vymedzení položiek individuálnej účtovnej závierky a rozsahu údajov určených na zverejnenie
- Prílohu, v ktorej sú uvedené:
	- Záväzné vzory výkazov, ktoré sú súčasťou účtovnej závierky:
		- Súvaha
		- Výkaz ziskov a strát
	- obsahová náplň poznámok, ktoré sú súčasťou účtovnej závierky

## Metodické pokyny a usmernenia MF SR
Slúžia ako doplňujúce informácie a usmernenia, v ktorých sa uvádza návod na riešenie konkrétnych problémov a nejednotných postupov, ktoré sa vyskytli v praxi pri aplikácii ustanovení vyšších právnych noriem.

>[!example]+
>Metodický pokyn k ukladaniu a zverejňovaniu dokumentov v Registri účtovných závierok

- Publikujú sa **vo Finančnom spravodajcovi**

## Vnútorné predpisy účtovných jednotiek
Vnútorný predpis je účtovnou jednotkou vydaná písomnosť, v ktorej sa premietnu všetky závažné skutočnosti rozhodujúce pri účtovaní a zostavovaní účtovnej závierky vpríslušnom účtovnom období **v konkrétnych podmienkach danej účtovnej jednotky**.

**Vnútornými predpismi** je v účtovných jednotkách potrebné upraviť napríklad:
- Účtový rozvrh
- Spôsob vedenia účtovníctva
- Spôsob číselného a slovného označovania účtovných záznamov, zoznam symbolov a skratiek použitých v účtovných záznamoch
- Obeh účtovných dokladov
- Odpisový plán dlhodobého nehmotného adlhodobého hmotného majetku
- Inventarizáciu majetku, záväzkov avlastného imania
- Účtovné metódy použité pri oceňovaní majetku a záväzkov
- Úschovu aochranu účtovnej dokumentácie
- Spôsob vedenia vnútroorganizačného účtovníctva

**SR je členským štátom EÚ** a teda do právnej úpravy účtovníctva v SR boli implementované smernice EÚ
- **Smernica Európskeho parlamentu** a Rady 2013/34/EÚ z 26.júna 2013 o ročných účtovných závierkach, konsolidovaných účtovných závierkach a súvisiacich správach určitých druhov podnikov, ktorou sa mení smernica Európskeho parlamentu a Rady 2006/43/ES a zrušujú smernice Rady 78/660/EHS a 83/349/EHS. Tato smernica nahradila (zrušila) tieto smernice:
	- Štvrtá smernica Rady 78/660/EHS z 25. júla 1978 o ročnej účtovnej závierke niektorých typov spoločností vznení neskorších predpisov
	- Siedma smernica Rady 83/349/EHS z 13. júna 1983 o konsolidovaných účtovných závierkach vznení neskorších predpisov.
- Smernica Európskeho parlamentu a Rady 2006/43/ES zo 17. mája 2006 o štatutárnom audite ročných účtovných závierok a konsolidovaných účtovných závierok v znení neskorších predpisov
- Smernica Rady 86/635/EHS z 8. decembra 1986 o ročných účtovných závierkach a konsolidovaných účtovných závierkach bánk a iných finančných inštitúcií vznení neskorších predpisov
- Smernica Rady 91/674/EHS z 19. decembra 1991 o ročných účtovných a konsolidovaných účtovných závierkach poisťovní vznení neskorších predpisov
- [Úradný vestník Európskej únie](http://www.eur-lex.europa.eu/)

# Nadnárodná úprava účtovníctva
- **Cieľ**: dosiahnuť situáciu, aby sa rovnaké transakcie prejavili v účtovnej závierke rôznych subjektov rovnakým spôsobom bez ohľadu na to, v ktorom štáte sa účtovná závierka zostavuje.

- Dva ucelené, medzinárodne akceptované súbory štandardov:
	- **IFRS** – Medzinárodné štandardy finančného vykazovania
	- **US GAAP** – Americké všeobecne uznávané účtovné zásady.

>[!info]+
>Oba sú **zamerané na účtovnú závierku**.

## IFRS
Medzinárodné štandardy finančného vykazovania (International Financial Reporting Standards – IFRS)

- **Spoločný názov pre sústavu** Medzinárodných štandardov finančného vykazovania, ktorá je tvorená:
	- Medzinárodnými účtovnými štandardami – **IAS** (International Accounting Standards) – pod týmto označením vychádzali do roku 2002
	- Medzinárodnými štandardmi finančného vykazovania – **IFRS** (International Financial Reporting Standards) – pod týmto označením sú publikované od roku 2003
	- interpretáciami:
		- **SIC** (Standing Interpretations Committee) – viažu sa k IAS a
		- **IFRIC** (International Financial Reporting Interpretation Committee) – viažu sa k IFRS.

### Koncepčný rámec
- Je neoddeliteľnou súčasťou súboru IFRS

Koncepčný rámec sa zaoberá:
- **Cieľom účtovnej závierky**
- **Kvalitatívnymi charakteristikami**, ktoré určujú užitočnosť informácií v účtovnej závierke
- **Definovaním**, **vykazovaním** a **oceňovaním** základných prvkov (zložiek), z ktorých sa skladá účtovná závierka
- Koncepciami kapitálu a poňatia vlastného kapitálu

**Nie je to štandard**, dá sa chápať ako teoretický základ pre jednotlivé IRFS, ktoré upravujú konkrétne problémy (napr. IAS 2 – Zásoby, IFRS 17 – Poistné zmluvy atď.)

### Vznik prvých medzinárodných účtovných štandardov:
Vznikol v **roku 1973** z iniciatívy **profesijných organizácií účtovníkov** Austrálie, Francúzska, Holandska, Japonska, Kanady, Mexika, Nemecka, Spojeného kráľovstva Veľkej Británie a Severného Írska a Spojených štátov Amerických

Bol **vytvorený** Výbor pre medzinárodné účtovné štandardy – IASC (International Accounting Standards Committee) so sídlom v Londýne.

**IASC sa zameral** na dve, vzájomne sa dopĺňajúce úlohy:
- vytvoriť **ucelený súbor** kvalitných účtovných štandardov, ktoré by sa vyznačovali optimálnymi riešeniami
- získať čo **najširšiu politickú podporu** na presadenie týchto štandardov vo svete, a to či už na národnej alebo nadnárodnej úrovni.

IFRS **nie sú publikované ako záväzná právna norma** pre striktne stanovený okruh subjektov. Ich použitie je na báze dobrovoľnosti.

Avšak regulačné orgány jednotlivých štátov môžu stanoviť povinnosť ich používania pri zostavovaní účtovných závierok. K takémuto rozhodnutiu pristúpila aj **Európska únia**

**Nariadením** Európskeho parlamentu a Rady (ES) č. 1606/2002 z 19. júla 2002 o uplatňovaní medzinárodných účtovných noriem

- Stanovila použitie IFRS ako záväzné pre zostavenie konsolidovanej účtovnej závierky účtovných jednotiek, s ktorých cennými papiermi sa obchoduje na verejných trhoch.

### IFRS na Slovensku
V SR sa v súlade s nariadením EÚ zostavujú účtovné
závierky **podľa IFRS** takto:
- Od 1. januára 2005 – konsolidované účtovné závierky
- Od 1. januára 2006 **povinne** aj individuálne účtovné závierky týchto účtovných jednotiek:
	- Bánk
	- Pobočiek zahraničných bánk
	- Správcovských spoločností
	- Pobočiek zahraničných správcovských spoločností
	- Poisťovní (okrem zdravotných poisťovní)
	- Pobočiek poisťovní z iného členského štátu
	- Pobočiek zahraničných poisťovní
	- Zaisťovní
	- Pobočiek zaisťovní z iného členského štátu
	- Pobočiek zahraničných zaisťovní
	- Slovenskej kancelárie poisťovateľov
	- Dôchodkových správcovských spoločností
	- Doplnkových dôchodkových spoločností
	- Burzy cenných papierov
	- Železníc Slovenskej republiky

**Dobrovoľne** môžu v SR aplikovať medzinárodné štandardy IFRS pri zostavovaní individuálnej účtovnej závierky, ak sa tak rozhodnú, aj tieto účtovné jednotky:

- Platobné inštitúcie, inštitúcie elektronických peňazí, obchodníci s cennými papiermi alebo pobočky zahraničných obchodníkov scennými papiermi, ktorí nie sú súčasne bankou, pobočkou zahraničnej banky, správcovskou spoločnosťou alebo pobočkou správcovskej spoločnosti
- Účtovné jednotky, ktoré v účtovnom období emitovali cenné papiere, ktoré boli prijaté na obchodovanie na regulovanom trhu
- Je európskou spoločnosťou so sídlom na území Slovenskej republiky, európskym družstvom so sídlom na území Slovenskej republiky alebo je európskym zoskupením hospodárskych záujmov so sídlom na území Slovenskej republiky, ak pred premiestnením sídla na územie Slovenskej republiky zostavovali individuálnu účtovnú závierku podľa IFRS
- Obchodné spoločností, ktoré najmenej 2 po sebe idúce účtovné obdobia spĺňajú aspoň dve z týchto podmienok (tzv. veľkostné kritériá): 
	- Celková suma ich majetku presiahla 170 000 000 €
	- Čistý obrat presiahol 170 000 000 €
	- Priemerný prepočítaný počet zamestnancov v jednotlivom účtovnom období presiahol 2000
- Nástupnícke účtovné jednotky ak zanikajúca účtovná jednotka alebo nástupnícka účtovná jednotka pred rozhodným dňom zostavovala individuálnu účtovnú závierku podľa IFRS,
- Novovzniknutá dcérska účtovná jednotka, ktorá ku dňu, ku ktorému zostavuje 1. individuálnu účtovnú závierku, spĺňa veľkostné kritériá a zároveň jej materská účtovná jednotka, ktorá podlieha právu niektorého členského štátu, zostavuje individuálnu účtovnú závierku podľa IFRS.

## US GAAP
- Americké všeobecne uznávané účtovné zásady (US Generally Accepted Accounitng Principles – US GAAP)
- Súborné označenie pre tisícky predpisov, ktoré platia pre zostavenie účtovnej závierky v Spojených štátoch amerických
- Sú založené na **zvykovom práve**

**Špecifikum US GAAP**
- Sú síce tvorené na národnej úrovni, ale majú medzinárodný dopad.

Používajú sa (alternatívne) pre potreby zostavenia účtovnej závierky spoločností, ktoré síce nesídlia a/alebo nepôsobia na území USA, ale majú svoje cenné papiere kótované na amerických burzách.

Taktiež účtovné závierky zostavené podľa US GAAP sú uznávané všetkými svetovými burzami.

### História vzniku US GAAP
- Už od roku 1934
- Od 1. júla 2009 sa zaviedla zjednotená štruktúra predpisov US GAAP
- Namiesto množstva ich rôznych kategórií existuje iba jeden systém označovaný ako **Kodifikácia účtovných štandardov** (Accounting Standards CodificationTM)
- Kde sú autoritatívne predpisy usporiadané v štvorstupňovej hierarchii podľa tém, ktorých sa týkajú.

# US GAAP VS IFRS
Prebieha proces konvergencie – zbližovania, zmenšovania rozdielov.

**Účtovné závierky** zostavené **v súlade s IFRS** sú od roku 2007 **uznané** burzami cenných papierov **v USA** bez potreby vykonania prevodových úprav na US GAAP.

Európska komisia 12. decembra 2008 rozhodla, že **US GAAP** sú **rovnocenné s IFRS** na používanie **v** rámci **Európskej únie**.

# Záver
Znalosť príslušnej právnej regulácie, podľa ktorej je účtovná závierka zostavená, je pre používateľov nesmierne dôležitá, pretože im umožňuje správne interpretovať získané informácie.