---
{"dg-publish":true,"permalink":"/01-school/uctovnictvo-pre-podnikatelov/nadvaeznost-uctovnictva-a-danovej-sustavy/","tags":["year2","winterSemester","uniUpP"]}
---

# Nadväznosť účtovníctva a daňovej sústavy v SR
- **Vzťah medzi účtovníctvom a daňovou sústavou** je obojstranným vzťahom​
	- **Účtovníctvo** môže poskytovať určité informácie potrebné pre výpočet dane​
	- Údaje o výške daňovej povinnosti, jej úhrade, výške súvisiacich nákladov (ak​ v súvislosti s daňou vznikajú) sa, na druhej strane, prejaví v **účtovníctve**​
- Vzťah medzi účtovníctvom a daňovou sústavou existuje v každom štáte v ktorom sa platia dane, v jednotlivých krajinách však má rôznu intenzitu. Napríklad v prípade **dane z príjmov**:​
	- V niektorých štátoch (USA) sa na informácie z účtovníctva pri výpočte dane​ z príjmov takmer neprihliada​
	- V iných štátoch (Nemecko) majú predpisy upravujúce daň z príjmov dokonca priamy vplyv na podobu účtovníctva​
- Daňová sústava však nie je tvorená iba daňou z príjmov a hoci sa v dnešnej prednáške budeme venovať predovšetkým jej, spomeňme aj iné dane v SR

## Daňová sústava v SR
- Tradične sa daňová sústava vníma ako sústava **priamych daní** a **nepriamych daní**​
- V podmienkach SR vymedzuje daň **zákon č. 563 / 1999 Zb. o správe daní (daňový poriadok) a o zmene a doplnení niektorých zákonov** (pre účely tohto zákona)​ v § 2 nasledovne:​
	- **daň podľa osobitných predpisov**, vrátane úroku z omeškania, úroku​ a pokuty podľa tohto zákona {daňového poriadku} alebo osobitných predpisov​
	- miestny poplatok za komunálne odpady a drobné stavebné odpady podľa osobitného predpisu​
	- miestny poplatok za rozvoj podľa osobitného predpisu​
- Na ďalších snímkach sa budeme venovať práve priamym a nepriamym daniam, ktoré spadajú do kategórie „**daň podľa osobitných predpisov“** 

### Priame dane v SR, určené osobitnými predpismi
- **Daň z príjmu** (zákon č. 595 / 2003 Z. z. o dani z príjmov), týka sa dane z príjmu fyzických aj právnických osôb)​
- **Daň z motorových vozidiel** (zákon 361/ 2014 Z. z. o dani z motorových vozidiel​ a o zmene a doplnení niektorých zákonov)​
- **Miestne dane** (zákon č. 582 / 2004 Z. z. o miestnych daniach a miestnom poplatku za komunálne odpady a drobné stavebné odpady); k týmto daniam patrí:​
- **Daň z nehnuteľností**​
- **Daň za psa**​
- **Daň za užívanie verejného priestranstva**​
- **Daň za ubytovanie**​
- **Daň za predajné automaty**​
- **Daň za nevýherné hracie prístroje**​
- **Daň za vjazd a zotrvanie motorového vozidla v historickej časti mesta**​
- **Daň za jadrové zariadenie**

### Nepriame dane v SR, určené osobitnými predpismi
- **Daň z pridanej hodnoty** (zákon č. 222 / 2004 Z. z. o dani z pridanej hodnoty) ​
- **Spotrebné dane**:​
	- **Spotrebná daň z alkoholických nápojov** (zákon č. 530/2011 Z. z. o spotrebnej dani z alkoholických nápojov ​
	- **Spotrebná daň z minerálnych olejov** (zákon č. 98/2004 Z. z. o spotrebnej dani​ z minerálneho oleja)​
	- **Spotrebná daň z tabakových výrobkov** (zákon č. 106/2004 Z. z. o spotrebnej dani z tabakových výrobkov)​
- **Daň z elektriny, daň z uhlia, daň zo zemného plynu** (Zákon č. 609 / 2007 Z. z.​ o spotrebnej dani z elektriny, uhlia a zemného plynu a o zmene a doplnení zákona č. 98/2004 Z. z. o spotrebnej dani z minerálneho oleja)​
- **Daň z poistenia** (Zákon č. 213 / 2018 Z. z. o dani z poistenia a o zmene a doplnení niektorých zákonov)

# Vzťah účtovníctva a daňovej sústavy: využitie účtovníctva
- Ako sme už uviedli, účtovníctvo nie je iba príjemcom informácií o výške daní​ a súvisiacich záväzkoch (v niektorých prípadoch pohľadávkach), nákladoch​ a peňažných tokoch​
- Okrem toho môže poskytovať informácie potrebné na:​
	- **Stanovenie výšky daňovej povinnosti** (napríklad v prípade dane z príjmov)​
	- **Nepriame overenie výšky daňovej povinnosti** (napríklad v prípade spotrebných daní)​
	- **Zaradenie subjektov, ktoré podliehajú dani, do rôznych daňových režimov** (napríklad v prípade dane z pridanej hodnoty, ale aj spotrebnej dane​ z alkoholických nápojov)​

Pretože stanovenie výšky daňovej povinnosti je osobitne dôležité, budeme sa najprv venovať využitiu účtovných informácií pre ​
1.  Zaradenie subjektov do rôznych daňových režimov a ​
2.  Pre nepriame overenie daňovej povinnosti

## Využitie informácií z účtovníctva pre zaradenie subjektov podliehajúcich dani do rôznych daňových režimov
- V prípade **dane z pridanej hodnoty** sa podľa § 4, ods. 3 zákona o dani z pridanej hodnoty stáva platiteľom zdaniteľná osoba, ktorá sa registrovala​
	- **Povinne**, na základe dosiahnutia (a prekročenia) obratu vo výške 49 790 EUR​
	- **Dobrovoľne**, vtedy keď tento obrat nebol dosiahnutý a nevznikla povinnosť registrácie a o registráciu požiada ÚJ​
- Obrat je v citovanom zákone definovaný v § 4, ods. 7 ako „hodnota bez dane dodaných tovarov a služieb v tuzemsku okrem hodnoty tovarov a služieb, ktoré sú oslobodené od dane ...“​
- Zistenie tejto čiastky je možné na základe údajov z účtovníctva

## Využitie účtovníctva pre zaradenie subjektov podliehajúcich dani do rôznych daňových režimov
- V prípade **zákona o spotrebnej dani z alkoholických nápojov** musí podľa § 16, ods. 2 tohto zákona zložiť prevádzkovateľ daňového skladu zložiť zábezpeku na daň​
	- **Daňovo spoľahlivý prevádzkovateľ daňového skladu** však môže podľa § 16, ods. 11 citovaného zákona požiadať o upustenie tejto povinnosti​
- Za daňovo spoľahlivého sa podľa § 16, ods. 14 považuje prevádzkovateľ, ktorý splnil podmienky uvedené v písmene b) a c) tohto odseku a:​
	- Počas stanoveného obdobia vykazuje **v súvahe z riadnej účtovnej závierky kladný rozdiel medzi majetkom a záväzkami** vo výške najmenej dvojnásobku priemernej mesačnej daňovej povinnosti za obdobie 12 mesiacov​
- Obdobné pravidlo je možné nájsť aj v zákone o spotrebnej dani z tabakových výrobkov (§ 20, ods. 13)

## Využitie účtovníctva pre účely overenia výšky daňovej povinnosti
- Pomerne často sa údaje o ekonomických javoch:​
	- Používajú na účely výpočtu dane​ a súčasne​ sú obsahom účtovných prípadov​

>[!example]+
>_Napríklad, podľa § 5 zákon č. 609/2007 Z. z. o spotrebnej dani z elektriny, uhlia a zemného plynu sa daň z elektrickej energie vypočíta ako súčin
>1. Množstva energie vyjadrenej v megawathodinách
>2. Sadzby dane​

- V účtovníctve ovplyvní množstvo dodanej energie výšku výnosov (tržieb)​ u dodávateľa a nákladov u odberateľa​
	- Ak nebudú zaúčtované a vykázané tržby zodpovedať objemu energie použitému pre výpočet dane, príde k rozdielu ktorý sa dá pomerne ľahko detegovať​
- Overenie sa dá použiť aj všade tam, kde sa výpočet dane uskutočňuje na základe účtovných údajov, resp. ich transformáciou (napríklad v prípade dane z príjmov)

## Vzťah účtovníctva a dane z príjmov
- Podľa zákone 431/ 2002 Z. z. o účtovníctve (§ 2), sa za účtovnú jednotku považujú:​
	- Právnické osoby, ktoré majú sídlo na území Slovenskej republiky,​
	- Zahraničné osoby, ak na území Slovenskej republiky podnikajú alebo vykonávajú inú činnosť podľa osobitných predpisov​
	- Fyzické osoby, ktoré podnikajú alebo vykonávajú inú samostatnú zárobkovú činnosť, ​
- **Ak preukazujú svoje výdavky vynaložené na dosiahnutie, zabezpečenie**​ **a udržanie príjmov na účely zistenia základu dane z príjmov** podľa osobitného predpisu​
- S výnimkou fyzických osôb, ktoré vedú **daňovú evidenciu** podľa osobitného predpisu (tým je už spomenutý zákon o dani z príjmov)​

>[!info]+
>Účtovníctvo však slúži pre účely zistenia dane z príjmov nielen v prípade **fyzických**, ale aj **právnických osôb**, o čom sa presvedčíme v nasledujúce snímke.

- Podľa **zákona č. 595 / 2003 o dani z príjmov** (§ 2, písmeno j) je základom dane z príjmu (tak fyzických, ako aj právnických osôb) ​
	- Rozdiel, o ktorý zdaniteľné príjmy prevyšujú daňové výdavky ... ak tento zákon neustanovuje inak​
- Podľa citovaného zákona (§ 2, písmeno i) sa za daňový výdavok považuje výdavok (náklad)​
	- Na dosiahnutie, zabezpečenie a udržanie zdaniteľných príjmov preukázateľne vynaložený daňovníkom **zaúčtovaný v účtovníctve daňovníka** alebo zaevidovaný v evidencii daňovníka podľa § 6 ods. 11...

- Pre účely výpočtu dane z príjmov sa (**v závislosti od splnenia podmienok**) podľa § 17, ods. 1 zákona o dani z príjmov, vychádza v prípade **fyzických osôb** z daňovej evidencie (§ 6, ods. 11 citovaného zákona); tá síce nie je súčasťou účtovných sústav, avšak vyžaduje si niektoré informácie o účtovných kategóriách​

...príjmoch v časovom slede v členení potrebnom na zistenie (čiastkového) základu dane, vrátane prijatých dokladov, ktoré spĺňajú náležitosti účtovných dokladov​

- Daňových výdavkoch v časovom slede v členení potrebnom na zistenie (čiastkového) základu dane, vrátane vydaných dokladov, ktoré spĺňajú náležitosti účtovných dokladov​
- Hmotnom majetku a nehmotnom majetku zaradenom do obchodného majetku,​
- Zásobách a pohľadávkach a záväzkoch​
- Z informácií o príjmoch a výdavkoch pochádzajúcich z **jednoduchého účtovníctva**​
- Z informácií výsledku hospodárenia (u daňovníka používajúceho **podvojné účtovníctvo**)

- Pre účely výpočtu dane z príjmov sa (**v závislosti od splnenia podmienok**) podľa § 17, ods. 1 zákona o dani z príjmov vychádza v prípade **právnických osôb**​
	- Z informácií o príjmoch a výdavkoch pochádzajúcich z **jednoduchého účtovníctva** (ak ide o účtovné jednotky, ktoré sú právnickými osobami a môžu podľa § 2 zákona č. 431 / 2002 Z. z. o účtovníctve používať sústavu jednoduchého účtovníctva)​
	- Z výsledku hospodárenia zisteného v **podvojnom účtovníctve**; to platí aj vtedy, ak sa používajú medzinárodné štandardy IFRS​
	- Dôležité je, že medzi výsledkom hospodárenia a základom dane z príjmov môžu vznikať a aj vznikajú rozdiely​
	- Výsledok hospodárenia je preto potrebné upraviť o:​
		- O náklady ktoré znižujú výsledok hospodárenia v účtovníctve, ale nie sú považované za daňové výdavky​
		- O výnosy, ktoré zvyšujú výsledok hospodárenia v účtovníctve, ale nie sú považované za zdaniteľné príjmy

## Vzťah jednoduchého účtovníctva​ a daní
- Jednoduché účtovníctvo je prispôsobené tomu, aby poskytovalo informácie o dani z príjmov predovšetkým tým, že sa vyžaduje (§ 4, ods. 6 Opatrenie Ministerstva financií Slovenskej republiky č. MF/27076/2007-74, v znení neskorších predpisov), aby peňažný denník obsahoval okrem iného aj informácie o:​
	- Príjmoch zahrnovaných do základu dane z príjmov, členení najmä na ​
	- Predaj tovaru,​
	- Predaj výrobkov a služieb, ​
	- Ostatné príjmy, ​
- Výdavkov vynaložených na dosiahnutie, zabezpečenie a udržanie príjmov, v členení najmä na ​
	- Zásoby​
	- Služby
	- Mzdy
	- Poistné a príspevky  platené za fyzickú osobu alebo podnikateľa ... a poistné a príspevky platené zamestnávateľom za zamestnancov
	- Tvorbu sociálneho fondu
	- Ostatné výdavky
- Okrem toho sa u platiteľov DPH musí viesť (§ 19 opatrenia) pomocná kniha DPH

## Vzťah podvojného účtovníctva​ a daní​
- Podvojné účtovníctvo je v oblasti daní previazané predovšetkým (hoci nie výlučne) s daňou z príjmov​
	- **Paragraf 52** Opatrenia Ministerstva financií Slovenskej republiky č. 23054/2002-92, ktorým sa ustanovujú podrobnosti o postupoch účtovania a rámcovej účtovej osnove pre podnikateľov účtujúcich v sústave podvojného účtovníctva sa nazýva „zúčtovanie **daní** a dotácií“​
	- V tomto paragrafe sú uvádzané aj účty potrebné pre sledovanie záväzkov (resp. pohľadávok) z titulu dane z pridanej hodnoty, spotrebných daní či dane​ z motorových vozidiel
	- **Paragraf 8** tohto opatrenia uvádza, že pri uzavretí účtovných kníh sa zisťuje výsledok hospodárenia pred zdanením daňou z príjmov; mimo účtovníctva sa zistí základ dane​ z príjmov a vyčíslená daň z príjmov sa účtuje podľa § 10 (tohto opatrenia)​
	- To že sa daň zisťuje mimo účtovníctva je ale aj dôkazom toho, že účtovníctvo neslúži iba pre potreby daní a jeho údaje je potrebné pre účely výpočtu transformovať​
	- **Paragraf 10** citovaného opatrenia má názov „Účtovanie dane z príjmov“​

- Ďalšie príklady väzby medzi účtovníctvom a daňami je možné nájsť napríklad v § 42 uvedeného opatrenia, kde sa pri analytickej evidencii k dlhodobému hmotnému a nehmotnému majetku vyžadujú informácie z prostredia daní (napríklad o daňových odpisoch) ​
	- **Paragraf 59** predmetného opatrenia sa nazýva „Dane z príjmov a prevodového účty“

# Vzťah účtovníctva a daní
- Našu prednášku sme začali Daňovým poriadkom a Zákonom o účtovníctve a týmito predpismi ju aj ukončíme​
	- O tom, že účtovníctvo je pre správu dôležité svedčia aj nasledovné ustanovenia Daňového poriadku:​
		- **§ 38** uvádza právo správcu dane (resp. jeho zamestnanca) ... na neobmedzený prístup ... k účtovným písomnostiam, záznamom a informáciám​
	    - **§ 45**, ods. 2, písmeno d) uvádza povinnosť kontrolovaného daňového subjektu predkladať v priebehu daňovej kontroly záznamy, ktorých vedenie ukladá osobitný predpis (napríklad zákon o účtovníctve) a iné doklady, ktoré preukazujú hospodárske operácie a účtovné prípady ...​
	- A svedčí o tom aj **ustanovenie § 36, ods. 1 Zákona o účtovníctve**​
- Účtovné záznamy, podľa ktorých sa zisťuje alebo preveruje základ dane alebo iné skutočnosti rozhodujúce pre správne určenie dane alebo vznik daňovej povinnosti, sa uchovávajú v lehote podľa tohto zákona, najmenej však v lehote na zánik práva vyrubiť daň alebo rozdiel dane podľa osobitného predpisu alebo v lehote ustanovenej osobitnými predpismi