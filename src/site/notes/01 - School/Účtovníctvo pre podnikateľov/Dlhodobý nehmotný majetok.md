---
{"dg-publish":true,"permalink":"/01-school/uctovnictvo-pre-podnikatelov/dlhodoby-nehmotny-majetok/","tags":["year2","winterSemester","uniUpP"]}
---

# Charakteristika DNM

![DNM_1.png](/img/user/06%20-%20Images/School/DNM_1.png)

# Členenie DNM
Dlhodobým nehmotným majetkom sa rozumie majetok, ktorý existuje samostatne, nie je súčasťou iného druhu majetku a rozumieme ním:
- Aktivované náklady na vývoj
- Softvér
- Oceniteľné práva
- Goodwill
- Ostatný dlhodobý nehmotný majetok

# Aktivované náklady na vývoj
**_Vývojom_** sa rozumie aplikácia zistení výskumu alebo iných znalostí na plánovanie alebo návrh výroby nových alebo významne zlepšených materiálov, zariadení, výrobkov, procesov, systémov alebo služieb pred začatím ich sériovej výroby alebo používania. Ako vývoj sa účtuje predovšetkým dizajn a:
- Zhotovenie a testovanie prototypov a modelov
- Zhotovenie nástrojov, šablón, foriem a čipov využívaním novej technológie
- Zhotovenie a činnosť skúšobnej prevádzky, ktorá nie je v etape ekonomickej realizovateľnosti výroby
- Zhotovenie a prevádzka vybranej alternatívy pre nové alebo zlepšené materiály, zariadenia, výrobky, procesy, systémy alebo služby.

## Softvér
Softvérom sa rozumie každé programové vybavenie počítača alebo je to súhrn programov, ktoré sa dajú použiť na výpočtovom zariadení.

Softvér má **nemateriálnu povahu**.

Medzi softvér zaraďujeme operačné systémy, ovládače zariadení, aplikačné programy, rozličné grafické aplikácie, multimediálne aplikácie ako aj hry.

## Oceniteľné práva
Oceniteľnými právami sa rozumejú podľa postupov účtovania napríklad výrobno-technické poznatky (know-how), licencie, užívacie práva, právo prechodu cez pozemok, vydavateľské práva, vydavateľské tituly, autorské práva, dovozné kvóty a vývozné kvóty, obchodné značky, ochranné známky, receptúry, predmety priemyselných práv a iné výsledky duševnej tvorivej činnosti, ak boli obstarané odplatne ako napríklad kúpou, výmenou alebo nepeňažným vkladom.

## Goodwill
Goodwillom sa rozumie dobré meno obchodnej značky, výrobku alebo účtovnej jednotky.

Podľa postupov účtovania goodwill predstavuje kladný rozdiel medzi obstarávacou cenou a podielom obstarávateľa na reálnej hodnote obstaraného identifikovaného majetku a záväzkov v deň obstarania.

>[!important]+
>V prípade, že je tento rozdiel **záporný**, ide o **záporný goodwill**.

# Oceňovanie DNM

![DNM_2.png](/img/user/06%20-%20Images/School/DNM_2.png)

# Oceňovanie obstaraného DNM

|**Spôsob obstarania DNM**| |
|---|---|
|**Obstaraný kúpou**|**OC**|
|**Darovaný**|**RH**|
|**Novozistený pri inventarizácií**|**RH**|
|**Preradený z osobného používania do podnikania**|**RH**|
|**Vytvorený vlastnou činnosťou**|**VN**|
|**Získaný zámenou**|**RH**|
|**Získaný kúpou resp. vkladom podniku alebo jeho časti**|**RH**|
|**Získaný pri zrušení bez likvidácie**|**RH**|

# Inventarizácia DNM
Skutočný stav dlhodobého nehmotného majetku zisťuje účtovná jednotka prostredníctvom **dokladovej inventúry.**

Rozdiel medzi skutočným stavom dlhodobého nehmotného majetku a jeho účtovným stavom predstavuje **inventarizačný rozdiel**, ktorý môže byť:
- _Manko_ - zistený skutočný stav dlhodobého nehmotného majetku je nižší ako účtovný stav,
- _Prebytok_ - zistený skutočný stav dlhodobého nehmotného majetku je vyšší ako účtovný stav.

# Účtovanie DNM

![DNM_3.png](/img/user/06%20-%20Images/School/DNM_3.png)

# Obstaranie DNM
- Kúpa dlhodobého nehmotného majetku
- Bezplatné nadobudnutie - darovanie dlhodobého nehmotného majetku, dlhodobý nehmotný majetok preradený z osobného vlastníctva do používania, dlhodobý nehmotný majetok novozistený a v účtovníctve doteraz nezachytený
- Vytvorenie dlhodobého nehmotného majetku vlastnou činnosťou
- Získanie dlhodobého nehmotného majetku vkladom do podnikania
- Získanie dlhodobého nehmotného majetku zámenou
- Získanie dlhodobého nehmotného majetku pri zrušení spoločnosti bez likvidácie
- Získanie dlhodobého nehmotného majetku kúpou podniku alebo jeho časti

# Odpisovanie DNM
- Dlhodobý nehmotný majetok sa odpisuje maximálne do výšky vstupnej ceny majetku (obstarávacej ceny, reálnej hodnoty, resp. vlastných nákladov).
- **Aktivované náklady na vývoj** musí účtovná jednotka odpísať **najneskôr do piatich rokov** od ich obstarania, ostatný dlhodobý nehmotný majetok odpisuje v závislosti od doby používania.
- Dlhodobý nehmotný majetok, ktorý si účtovná jednotka vytvorila **vlastnou činnosťou sa nesmie aktivovať; výnimkou sú softvér a náklady na vývoj**.

>[!important]+
>PODMIENKA: treba vedieť cenu obstarania a dobu odpisovanie (životnosti)

# Tvorba opravnej položky

![DNM_4.png](/img/user/06%20-%20Images/School/DNM_4.png)

# Oprávky k DNM

![DNM_5.png](/img/user/06%20-%20Images/School/DNM_5.png)

# Účtovanie vyraďovania DNM
Dlhodobý nehmotný majetok môže účtovná jednotka vyradiť z používania rôznymi spôsobmi, medzi ktoré patria:
- **Likvidácia**
- **Predaj**
- **Darovanie**
- **Vklad do inej účtovnej jednotky**
- **V dôsledku manka a škody**
- **Preradenie z podnikania do osobného používania**
- **Vydanie alebo prevod podľa osobitných predpisov**
- **Zámena**
- **Delimitácia**

# Účtovanie zostatkovej ceny DNM v dôsledku vyradenia

![DNM_6.png](/img/user/06%20-%20Images/School/DNM_6.png)

- **Brutto stav** - cena pri kúpe 20000
- **Korekcia** - o koľko sa hodnota znížila 5000
- **Netto stav** - cena po korekcii 15000