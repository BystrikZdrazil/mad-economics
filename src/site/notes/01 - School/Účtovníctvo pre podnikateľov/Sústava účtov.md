---
{"dg-publish":true,"permalink":"/01-school/uctovnictvo-pre-podnikatelov/sustava-uctov/","tags":["year2","winterSemester","uniUpP"]}
---

# Účet
- Základný metodický prostriedok účtovníctva:
- Má dve strany (polia), na jednej strane sa zaznamenávajú prírastky a na druhej strane úbytky, a to podľa charakteru účtu.

![Sustava-uctov-1.png](/img/user/06%20-%20Images/School/Sustava-uctov-1.png)

## Členenie účtov
- **Súvahové účty** (účty aktív, účty pasív)
- **Výsledkové účty** (účty nákladov, účty výnosov)
- **Uzávierkové účty** (Začiatočný účet súvahový, Konečný účet súvahový, Účet ziskov a strát)
- **Podsúvahové účty** (ručenie majetku, súdne spory)

Účtovanie účtovných prípadov na účty sa riadi **zásadou podvojnosti účtovania.**

## Zásada podvojnosti účtovania
Zápisom (zaúčtovaním) istej sumy na jednom účte na strane Má dať musí sa zároveň rovnaká suma súvzťažne zapísať (zaúčtovať) na inom účte na strane Dal; zápis môže byť aj na viacerých účtoch súčasne, ale sumy na strane Má dať a na strane Dal sa musia rovnať

Dodržiava sa **od otvorenia účtov** (Začiatočný účet súvahový súvzťažne s konkrétnym účtom aktív a pasív) **až do uzatvárania účtov** (Konečný účet súvahový súvzťažne s konkrétnymi účtami aktív a pasív, Účet ziskov a strát súvzťažne s konkrétnymi účtami nákladov a výnosov)

# Pravidlá účtovania na súvahových účtoch

## Účty aktív

![Sustava-uctov-2.png](/img/user/06%20-%20Images/School/Sustava-uctov-2.png)

Prevoz konečného zostatku do konečného účtu súvahového

## Účty pasív

![Sustava-uctov-3.png](/img/user/06%20-%20Images/School/Sustava-uctov-3.png)

# Pravidlá účtovania na výsledkoch

## Účty nákladov a výnosov

![Sustava-uctov-4.png](/img/user/06%20-%20Images/School/Sustava-uctov-4.png)

**Výsledok hospodárenia** sa vyčísli **porovnaním stanovených nákladov a výnosov** na účte Účet ziskov a strát a podvojne zaúčtuje so súvzťažným zápisom na Konečný účet súvahový.

![Sustava-uctov-5.png](/img/user/06%20-%20Images/School/Sustava-uctov-5.png)

![Sustava-uctov-6.png](/img/user/06%20-%20Images/School/Sustava-uctov-6.png)

Zápis číselného označenia účtov, na ktorých sa účtovný prípad zaúčtuje sa nazýva **predkontácia** (resp. **účtovací predpis**).

**Účtovný zápis:**
- Jednoduchý
- Zložený - viacej účtov (daň z pridanej hodnoty)

# Účtovná osnova
Je to sústava účtov označených názvom a číslom:
- Ktoré sú usporiadané podľa určitých predpisov
- Na ktorých sa účtujú účtovné prípady, ktoré vznikajú.

## Rámcová účtovná osnova pre podnikateľov
- V Slovenskej republike určená Opatrením Ministerstva financií Slovenskej republiky č. 23054/2002-92 zo dňa 16. decembra 2002 (ktorým sa ustanovujú podrobnosti o postupoch účtovania a rámcovej účtovej osnove pre podnikateľov účtujúcich v sústave podvojného účtovníctva v znení neskorších predpisov)
- Obsahuje zoznam **syntetických účtov s číselným a slovným označením**, usporiadaných podľa ich ekonomického obsahu **do účtových tried** a **do účtových skupín.**
- Pri triedení účtov sa používa **DEKADICKÝ PRINCÍP** (princíp desiatkovej sústavy)
- **Všetky účty sú rozdelené do 10 účtových tried (od 0 do 9),**
- **V každej účtovnej triede môže byť až 10 účtových skupín a**
- **V každej účtovej skupine môže byť až 10 syntetických účtov.**
- **V rámcovej účtovej osnove účtovná jednotka môže dopĺňať syntetické účty majetku, záväzkov a vlastného imania** (ak v rámcovej účtovnej osnove existujú prázdne miesta)

### Účtovné triedy rámcovej osnovy

|**_Číslo účtovej triedy_**|**_Názov účtovej triedy_**|
|---|---|
|**_0_**|Dlhodobý majetok|
|**_1_**|Zásoby|
|**_2_**|Finančné účty|
|**_3_**|Zúčtovacie vzťahy|
|**_4_**|Kapitálové účty a dlhodobé záväzky|
|**_5_**|Náklady|
|**_6_**|Výnosy|
|**_7_**|Uzávierkové účty a podsúvahové účty|
|**_8 a 9_**|Vnútroorganizačné účtovníctvo|
![Sustava-uctov-7.png](/img/user/06%20-%20Images/School/Sustava-uctov-7.png)


**Tvorba rámcovej účtovej osnovy pre podnikateľov vychádza z týchto skutočností:**

# Princíp podvojnosti účtovných zápisov
- **Každý účtovný zápis** na účtoch súvahových a výsledkových **sa musí vykonať na dvoch stranách**
- Musí sa dodržať pri účtovaní v účtovných knihách **od otvorenia účtov** pri vzniku podnikateľského subjektu, resp. **od začiatku účtovného obdobia, až do uzavretia účtov na konci účtovného obdobia**.

Pre tieto podvojné účtovné zápisy sa používajú účty účtovej triedy 7 - Uzávierkové účty a podsúvahové účty.


| **Číslo účtovej triedy** | **Názov účtovej triedy**           |
| ------------------------ | ---------------------------------- |
| *0*                      | Dlhodobý majetok                   |
| *1*                      | Zásoby                             |
| *2*                      | Finančné účty                      |
| *3*                      | Zúčtovacie vzťahy                  |
| *4*                      | Kapitálové účty a dlhodobé záväzky |
| ---                      | ---                                |
| *5*                      | Náklady                            |
| *6*                      | Výnosy                             |
>[!info]+
>Prostredníctvom **účtu 710** - Účet ziskov a strát sa uzatvárajú účty nasledujúcich účtových tried:
>- 5 (náklady)
>- 6 (výnosy)

**Sledovania nákladov a výnosov v brutto** sume - zákaz kompenzácie nákladov a výnosov

## Používanie párových účtov
- Prístup tvorby číselných znakov a názvov syntetických účtov, výsledkom ktorého sú účty majetku a účty záväzkov a účty nákladov a účty výnosov, ktoré majú **podobné číselné znaky a podobné názvy**
- **Párové účty** majú takmer rovnaký (resp. príbuzný) názov a takmer rovnaký číselný znak

## Vyčíslenie výsledku hospodárenia podľa jednotlivých činností ÚJ
Účty nákladov a výnosov sú v rámcovej účtovej osnove usporiadané postupne tak, aby účtovná jednotka mohla vypočítať výsledok hospodárenia podľa jednotlivých činností (resp. zohľadnenia dane z príjmu).
- Výsledok hospodárenia **z hospodárskej** činnosti
- Výsledok hospodárenia **z finančnej** činnosti
- **Výsledok hospodárenia za účtovné obdobie pred zdanením**
- **Výsledok hospodárenia za účtovné obdobie po zdanení**

# Účtovný rozvrh
- Zoznam všetkých účtov, ktoré počas účtovného obdobia používa
- Do účtového rozvrhu účtovná jednotka zahrnie:
- **Syntetické účty**
- **Analytické účty**, a to vrátane:
	- **Uzávierkových účtov**
	- **Účtov pre vnútroorganizačné účtovníctvo (účt. trieda 8 a 9)** **podsúvahových účtov**
	- **Podúvahových účtov**

- Zostavuje účtovná jednotka na základe (rámcovej) účtovej osnovy
- V priebehu účtovného obdobia možno účtový rozvrh dopĺňať
- Povinnosť a základné pravidlá jeho zostavenia, jeho obsah ustanovuje Zákon o účtovníctve
- Účtový rozvrh je účtovným záznamom - **povinnosť uchovávania počas 10 rokov** po roku, ktorého sa týkal.

# Syntetické účty
- Účty predstavujúce základnú evidenciu, buď sú priamo určené Rámcovou účtovnou osnovou, alebo sú doplnené na jej základe účtovnou jednotkou
- Číselné označenie týchto účtov sa skladá z 3 číslic napríklad:
	- 112 - Materiál na sklade
	- 321 - Dodávatelia.
- Len to čo sa týka tej danej účtovnej jednotky

# Analytická evidencia
- Je podrobnejšia v porovnaní so syntetickou evidenciou
- Môže mať **formu účtu** alebo **inú formu** (napr. skladové karty, mzdové listy...)

Analytická evidencia k syntetickým účtom sa môže viesť ako:
- **Jednostupňová**
- **Viacstupňová**

**Pri vytváraní analytických účtov sa zohľadňujú tieto hľadiská:**
- Členenie majetku podľa druhu, hmotne zodpovedných osôb a miesta umiestnenia majetku; osobitne sa sleduje majetok poskytnutý účtovnej jednotke na zabezpečenie jej pohľadávky, cenné papiere v umorovacom konaní,
- Členenie majetku podľa doby použiteľnosti na dlhodobý majetok a krátkodobý majetok,
- Členenie pohľadávok a záväzkov podľa dohodnutej doby splatnosti a zostatkovej doby splatnosti,
- Členenie podľa jednotlivých dlžníkov alebo rovnorodých skupín dlžníkov,
- Členenie podľa jednotlivých veriteľov alebo rovnorodých skupín veriteľov,
- Členenie podľa jednotlivých mien podľa § 4 ods. 7 zákona,
- Členenie podľa položiek účtovnej závierky, a to vrátane požiadaviek na zostavenie poznámok; členenie sa týka aj požiadaviek na zverejňovanie údajov z účtovnej závierky,
- Členenie podľa požiadaviek na vyčíslenie základu dane jednotlivých daní,
- Členenie pre potreby zúčtovania zdravotného, nemocenského a dôchodkového poistenia, príspevkov na poistenie v nezamestnanosti a príspevku do garančného fondu,
- Členenie z hľadiska potrieb finančného riadenia účtovnej jednotky,
- Členenie finančných účtov, nákladov a výnosov pre činnosť vykonávanú účtovnou jednotkou

# Vlastné imanie, výsledok hospodárenia v účtovníctve podnikateľských subjektov
**Charakteristika [[01 - School/Účtovníctvo pre podnikateľov/Zdroje financovania#Vlastné imanie\|vlastného imania]]**

Základné rozdelenie zdrojov majetku je na dve skupiny:
- **Vlastné zdroje [[01 - School/Účtovníctvo pre podnikateľov/Majetok, záväzky a vlastné imanie#Majetok\|majetku]] -** zdroje od spoločníkov alebo zdroje vytvorené účtovnou jednotkou,
- **Cudzie zdroje [[01 - School/Účtovníctvo pre podnikateľov/Majetok, záväzky a vlastné imanie#Majetok\|majetku]] -** zdroje od externých subjektov (dodávatelia, finančné inštitúcie a podobne).

## Vlastné zdroje

![Sustava-uctov-8.png](/img/user/06%20-%20Images/School/Sustava-uctov-8.png)

## Cudzie zdroje

![Sustava-uctov-9.png](/img/user/06%20-%20Images/School/Sustava-uctov-9.png)

## Oceňovanie vlastného imania
**Oceňovanie vlastného imania** vykonáva účtovná jednotka k poslednému dňu účtovného obdobia, kedy zostaví účtovnú závierku a v nej uvedie hodnotu vlastného imania.

**Vlastné imanie** sa teda neoceňuje ako majetkové zložky (obstarávacou cenou, vlastnými nákladmi a podobne), hodnota vlastného imania je závislá na ocenení jednotlivých majetkových zložiek a na ocenení cudzích zdrojov krytia.

## Inventarizácia vlastného imania
Inventarizácia jednotlivých položiek vlastného imania sa uskutočňuje **dokladovou inventúrou**, kedy sa porovnáva účtovná hodnota vykázaná v účtovníctve so skutočnosťou uvedenou v písomnostiach a právnych dokumentoch.

>[!important]+
>Pri vlastnom imaní sa neúčtujú **inventarizačné rozdiely**.

## Účtovanie vlastného imania
Podľa postupov účtovania sú účty vlastného imania v účtovej triede **4 - Kapitálové účty a dlhodobé záväzky**.

**Vlastné imanie sa účtuje na účtoch účtových skupín:**
- _41 - Základné imanie a kapitálové fondy_
- _42 - Fondy tvorené zo zisku a prevedené výsledky hospodárenia_ (tieto fondy tvorí účtovná jednotka až z dosiahnutého zisku)
- _43 - Výsledok hospodárenia_ (neexistuje pri vzniku účtovnej jednotky)

## Základné imanie
**Základné imanie** musí byť vyjadrené peňažnou sumou a to aj v prípade, keď je tvorené nepeňažnými vkladmi. Suma základného imania sa povinne zapisuje do obchodného registra a v účtovníctve sa účtuje na osobitnom súvahovom účte *411 - Základné imanie*.
- Základné imanie [[01 - School/Obchodné a Hospodárske Právo/Druhy obchodných spoločností#Spoločnosť s ručením obmedzeným\|s.r.o.]] = 5 000 €
- Základné imanie [[01 - School/Obchodné a Hospodárske Právo/Druhy obchodných spoločností#Akciová spoločnosť\|a.s.]] = 25 000 €

Základné imanie, ktoré ešte nebolo zapísané do obchodného registra sa účtuje na účte **_419 - Zmeny základného imania_**.

## Pohľadávky za upísané vlastné imanie
Sú vzťažným účtom k účtom základného imania je účet _353 - Pohľadávky za upísané vlastné imanie_, ktorý poskytuje informácie o tom, akú čiastku nesplatili akcionári, spoločníci za upísané akcie, vklady do základného imania.

Konečný zostatok účtu predstavuje upísané nesplatené akcie alebo podiely.

### Účtovné zobrazenie vkladov do základného imania

![Sustava-uctov-10.png](/img/user/06%20-%20Images/School/Sustava-uctov-10.png)

### Vykazovanie základného imania v súvahe

![Sustava-uctov-11.png](/img/user/06%20-%20Images/School/Sustava-uctov-11.png)

### Vykazovanie základného imania v súvahe

![Sustava-uctov-12.png](/img/user/06%20-%20Images/School/Sustava-uctov-12.png)

## Kapitálové fondy
**Kapitálové fondy** sú vlastným zdrojom majetku, najčastejšie sa tvoria zo zdrojov, ktoré plynú do účtovnej jednotky od spoločníkov, napr.:
- Vo forme prijatých navýšených vkladov **(darov)** (účtujú sa na účte _413 - Ostatné kapitálové fondy_),
- Vo forme vkladu spoločníkov do rezervného fondu pri vzniku účtovnej jednotky (účet _417 - Zákonný rezervný fond z kapitálových vkladov_).

Niektoré účtovné jednotky (kapitálové obchodné spoločnosti) povinne vytvárajú **rezervný fond** už pri vzniku. Rezervný fond sa tvorí z príplatkov spoločníkov nad hodnotu vkladu, ktorý tvorí základné imanie.

### Účtovné zobrazenie vkladov (darov) prijatých od spoločníkov

![Sustava-uctov-13.png](/img/user/06%20-%20Images/School/Sustava-uctov-13.png)

### Účtovné zobrazenie vkladov do základného imania a do rezervného fondu

![Sustava-uctov-14.png](/img/user/06%20-%20Images/School/Sustava-uctov-14.png)

## Emisné ážio
Kapitálovým fondom v akciovej spoločnosti je aj **emisné ážio** (účet _412 - Emisné ážio_). Emisné ážio je rozdiel medzi menovitou hodnotou vydaných akcií a sumou platenou za akcie podľa Obchodného zákonníka alebo vkladov pri zvyšovaní sumy základného imania prostredníctvom upísania nových akcií alebo nových vkladov.

>[!info]+
>Emisný kurz - menovitá hodnota = **emisné ážio**

### Účtovné zobrazenie vkladov s emisným ážiom

![Sustava-uctov-15.png](/img/user/06%20-%20Images/School/Sustava-uctov-15.png)

## Fondy
Účtovné jednotky pri svojom hospodárení okrem základného imania, kapitálových fondov, využívajú aj ďalšie vlastné zdroje, ako je **rezervný fond, iné štatutárne fondy,** ktoré spoločnosť vytvára povinne zo zákona, prípadne ďalšie fondy, ktoré si fakultatívne vytvára zo zisku.

Účtovná jednotka je povinná k vlastným akciám a vlastným obchodným podielom vytvárať zákonný rezervný fond a to na účte _417 - Zákonný rezervný fond z kapitálových vkladov_ alebo na účte _421 - Zákonný rezervný fond_.

## Výsledok hospodárenia
**Strata** je výsledok hospodárenia, pri ktorom celková suma nákladov zaúčtovaných v účtovnom období na účtoch nákladov je vyššia ako celková suma výnosov zaúčtovaných v účtovnom období na účtoch výnosov.

**Zisk** je výsledok hospodárenia, pri ktorom celková suma nákladov zaúčtovaných v účtovnom období na účtoch nákladov je nižšia ako celková suma výnosov zaúčtovaných v účtovnom období na účtoch výnosov.

**Hospodárska činnosť** - zisk z hospodárskej činnosti alebo strata z hospodárskej činnosti

**Finančná činnosť** - zisk z finančnej činnosti alebo strata z finančnej činnosti

### Zisťovanie výsledku hospodárenia v účtovníctve
**Hospodárska činnosť:**
Zisk z hospodárskej činnosti alebo strata z hospodárskej činnosti je rozdiel **výnosov účtovaných v účtových skupinách 60 až 65** a **nákladov účtovaných v účtových skupinách 50 až 55**

**Finančná činnosť:**
zisk z finančnej činnosti alebo strata z finančnej činnosti je rozdiel **výnosov účtovaných v účtovej skupine 66** a **nákladov účtovaných v účtovej skupine 56**

## Daň z príjmov
Účtovná jednotka vypočíta daň z príjmov ako **splatnú daň z príjmov** a **odloženú daň z príjmov**.

**Splatná daň z príjmov** je daň z príjmov, ktorá predstavuje súčasný výsledný vzťah účtovnej jednotky k štátu vzhľadom na svoju podnikateľskú činnosť.

**Odložená daň z príjmov** je daň z príjmov, ktorá v bežnom účtovnom období zohľadňuje budúce vplyvy na základ dane v budúcich účtovných obdobiach.

### Účtovné zobrazenie výsledku hospodárenia zisku, straty

![Sustava-uctov-16.png](/img/user/06%20-%20Images/School/Sustava-uctov-16.png)

### Účtovné zobrazenie rozdelenia (použitia) zisku

![Sustava-uctov-17.png](/img/user/06%20-%20Images/School/Sustava-uctov-17.png)

### Účtovné zobrazenie úhrady straty

![Sustava-uctov-18.png](/img/user/06%20-%20Images/School/Sustava-uctov-18.png)