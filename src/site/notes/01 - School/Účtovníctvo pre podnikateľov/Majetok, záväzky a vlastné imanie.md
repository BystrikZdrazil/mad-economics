---
{"dg-publish":true,"permalink":"/01-school/uctovnictvo-pre-podnikatelov/majetok-zavaezky-a-vlastne-imanie/","tags":["year2","winterSemester","uniUpP"]}
---

# Majetok
Účel majetku pri vykonávaní podnikateľskej činnosti - potreba disponovať určitým množstvom rôznych druhov majetku.

Súčasťou majetku sú:
- **Hmotné zložky**, napr. budovy, stroje, prístroje, zariadenia, dopravné prostriedky, počítače, materiál, výrobky, tovar
- **Nehmotné zložky**, t. j. výsledky duševnej činnosti (napr. softvér)
- Druhy, ktoré majú podobu **cenných papierov**, napr. akcie
- Druhy, ktoré majú podobu **pohľadávok** v širšom zmysle
- **Peňažné prostriedky**
- Ďalšie druhy majetku

Množstvo a štruktúra majetku závisí od charakteru a rozsahu činnosti konkrétnej účtovnej jednotky.

## Definícia
Majetkom sú tie aktíva účtovnej jednotky,
- Ktoré sú **výsledkom minulých udalostí**
- Je takmer isté, že v **budúcnosti zvýšia ekonomické úžitky** účtovnej jednotky
- Dajú sa **spoľahlivo oceniť** podľa zákona o účtovníctve
- **Vykazujú sa v účtovnej závierke v [[01 - School/Účtovníctvo pre podnikateľov/Súvaha\|súvahe]]** (*v podvojnom účtovníctve*) alebo vo výkaze o majetku a záväzkoch (*v jednoduchom účtovníctve*)

Majetok sa označuje aj ako ekonomické prostriedky.

>[!example]+
>**Pekáreň kúpila stroj na výrobu pečiva**
>1. Stroj sa kúpil v minulom roku, má byť vo výrobnom procese 4 roky
>2. Počas celých 4 rokov sa bude vyrábať pečivo a predávať v troch obciach (ani v jednej z nich nie je pekáreň)
>3. Stroj bol kúpený na faktúru, uhradená bola pri nákupe v sume 12 000 €
>4. Stroj sa v účtovnej závierke vykazuje ako súčasť majetku – prečo?
> 
>**ÁNO - Vysvetlenie**
>1. Je to výsledok minulých udalostí
>2. V budúcnosti sa zvýšia ekonomické úžitky účtovnej jednotky
>3. Dá sa spoľahlivo oceniť podľa zákona o účtovníctve
>4. Vykazuje sa v účtovnej závierke a [[01 - School/Účtovníctvo pre podnikateľov/Súvaha\|súvahe]]

## Vykazovanie majetku v podvojnom účtovníctve

| **Celok** | **Časť aktív** | **Vykazuje sa v súčasti** |
| --------- | -------------- | ------------------------- |
| Aktíva    | *Majetok*      | *Súvaha*                  |
| Aktíva    | Iné aktíva     | Poznámky                  |

## Triedenie majetku
- **Podľa podstaty** (*charakteru*)
	- Nehmotný majetok 
	- Hmotný majetok 
	- Finančný majetok
	- Pohľadávky
- **Z časového hľadiska**
	- Dlhodobý majetok
	- Krátkodobý majetok
- **Podľa spôsobu pôsobenia majetku** v jeho kolobehu (*v prevádzkovom cykle*)
	- Neobežný majetok
	- Obežný majetok
- **Časové rozlíšenie**
	- Náklady budúcich období
	- Príjmy budúcich období

### Obežný majetok
V účtovnej jednotke zostáva po dobu trvania prevádzkového cyklu; pričom mení svoju formu.

>[!example]+
>- Suroviny
>- Polovýrobky
>- Hotové výrobky

**Patria sem**:
- Zásoby
- Dlhodobé pohľadávky
- Krátkodobé pohľadávky
- Krátkodobý finančný majetok
- Finančné účty

#### Zásoby
- **Materiál** (suroviny, ktoré sú hlavnou súčasťou výrobku, ale aj pomocné látky, prevádzkové látky, ako napríklad mazadlá, oleje, čistiace prostriedky, náhradné dielce a obaly)
- **Zásoby vlastnej výroby**, tvoria jednotlivé produkty v rámci výrobného procesu, či už vo fáze rozpracovania (nedokončená výroba, polotvary vlastnej výroby), alebo po prejdení celého výrobného cyklu (výrobky)
- **Tovar** tvorí všetok majetok, ktorý účtovná jednotka obstarala za účelom ďalšieho predaja
- **Zvieratá**, ktorými sú mladé chovné zvieratá, včelstvá, kŕdle sliepok, kačíc, moriek, perličiek, husi na výkrm a psy

#### Pohľadávky
- **Dlhodobé pohľadávky**, pri ktorých účtovná jednotka očakáva, že **finančné prostriedky zinkasuje** za obdobie **dlhšie ako 1 rok**
- **Krátkodobé pohľadávky**, pri ktorých **obdobie ich inkasovania** je **kratšie ako 1 rok**

>[!example]+
>- Pohľadávky voči odberateľom a zamestnancom
>- Daňové pohľadávky
>- Poskytnuté preddavky

#### Krátkodobý finančný majetok
- **Cenné papiere**, ktoré účtovná jednotka predpokladá mať v držbe najviac 1 rok (napr. cenné papiere na obchodovanie, dlhové cenné papiere so splatnosťou do 1 roka držané do splatnosti, ostatné realizovateľné cenné papiere)
- **Virtuálna mena**

#### Finančné účty
- Nielen **peňažné prostriedky v hotovosti**, na bankových účtoch
- **Ceniny**, ako sú poštové známky či kolky

### Neobežný majetok
V účtovnej jednotke zostáva dlhšie, ako trvá výrobný cyklus; pričom nemení svoju formu.
- Výrobné haly
- Stroje
- Prístroje

**Patria sem**:
- Dlhodobý nehmotný majetok
- Dlhodobý hmotný majetok
- Dlhodobý finančný majetok

#### Dlhodobý nehmotný majetok
Je majetok **nehmotnej povahy**, ktorého ocenenie je **vyššie ako 2 400 eur** a doba použiteľnosti, resp. prevádzkovo-technické funkcie sú **dlhšie ako 1 rok**.
- Softvér
- Oceniteľné práva
- Goodwill

#### Dlhodobý hmotný majetok
Je majetok **hmotnej povahy**, ktorého doba použiteľnosti, resp. prevádzkovo-technické funkcie sú **dlhšie ako 1 rok**.
- Pozemky
- Stavby
- Byty a nebytové priestory
- Umelecké diela a zbierky
- Predmety z drahých kovov
- Pestovateľské celky trvalých porastov s dobou plodnosti dlhšou ako tri roky
- Základné stádo a ťažné zvieratá
- Samostatne hnuteľné veci a súbory hnuteľných vecí, ktorých ocenenie je vyššie ako 1 700 eur (napr. dopravné prostriedky, stroje, prístroje, zariadenia, kancelársky nábytok

#### Dlhodobý finančný majetok
- **Cenné papiere**, ktoré nie sú obstarané na účel ich ďalšieho predaja –podielové cenné papiere a podiely o ktorých účtovná jednotka predpokladá, že ich bude mať v držbe dlhšie ako 1 rok, dlhové cenné papiere so splatnosťou dlhšou ako jeden rok držané do splatnosti 
- Poskytnuté **dlhodobé pôžičky** so splatnosťou dlhšou ako 1 rok
- **Peňažné prostriedky uložené na termínovaných účtoch** s dobou viazanosti dlhšou ako 1 rok
- **Ostatný dlhodobý finančný majetok** - umelecké diela, zbierky, predmety z drahých kovov a pozemky, ktoré sú obstarané za účelom uloženia voľných prostriedkov.

# Iné aktíva

>[!example]+
>**Stroj na výrobu pečiva sa pokazil, pekáreň ho reklamuje**
>- Výrobca reklamáciu neuznal – vedie sa súdny spor
>- Pekáreň požaduje náhradu škody vo výške 9 000 €
>- Pohľadávka voči výrobcovi nebola ešte v rámci súdneho sporu uzatvorená – odhaduje sa suma 9 000 € 
>- Odhad sa vykazuje ako súčasť poznámok

# Iné pasíva
>[!example]+
>Súdny spor so zamestnancom, ktorý si nárokuje náhradu za nezákonnú výpoveď pracovnej zmluvy v odhadovanej sume náhrady 5000 eur, rozsudok do dnešnej doby nenadobudol právoplatnosť, záväzok ešte nevznikol
>
>Odhad sa vykazuje ako súčasť poznámok

# Zdroje majetku
Majetok, ktorý podnikateľský subjekt potrebuje na podnikateľskú činnosť, získava z rôznych zdrojov.

Pri ich skúmaní sa **odpovedá na takéto otázky**:
- Odkiaľ, z čoho subjekt získal jednotlivé druhy majetku?
- Z akých zdrojov financoval majetok?

**Zdroje majetku sú napríklad**: 
- Vklady podnikateľa do podnikania
- Bankové úvery, záväzky voči dodávateľom, zamestnancom, Sociálnej poisťovni, zdravotným poisťovniam, správcom daní a ďalšie záväzky
- Vytvorený zisk ako vnútorný zdroj financovania

## Triedenie zdrojov majetku
- **Hľadisko vlastníctva**
	- Vlastné zdroje majetku (vlastné imanie)
		- Predstavujú nároky vlastníkov na majetok v zákone o účtovníctve: rozdiel majetku a záväzkov
	- Cudzie zdroje majetku (rôzne záväzky)
		- Predstavujú právne nároky veriteľov na majetok
- **Časové hľadisko** pre triedenie záväzkov
- **Podľa podstaty** (charakteru) zdrojov majetku

## Význam členenia zdrojov majetku na vlastné a cudzie
Príklad dvoch podnikateľov, ktorí na začiatku podnikania mali majetok, záväzky a vlastné imanie v rovnakej výške, konkrétne:
- Majetok 10 000 €, záväzky 3 000 €, vlastné imanie 7 000 €

Po dvoch rokoch podnikania sa stav ich majetku, záväzkov a vlastného imania zmenil takto:

| **Podnikateľ 1**       | **Podnikateľ 2**       |
| ---------------------- | ---------------------- |
| Majetok 30 000€        | Majetok 60 000€        |
| Záväzky 5 000€         | Záväzky 50 000€        |
| Vlastné imanie 25 000€ | Vlastné imanie 10 000€ |

![pasiva-rozdiel-majetku-a-zavazkov.png](/img/user/06%20-%20Images/pasiva-rozdiel-majetku-a-zavazkov.png)

### Vlastné imanie
Vlastné imanie predstavuje nároky vlastníkov na majetok účtovnej jednotky. 

Záväzky vždy znižujú podiel vlastníkov na majetku účtovnej jednotky. 

Vlastné imanie sa v zákone o účtovníctve definuje nepriamo ako **rozdiel majetku a záväzkov**.

Vlastné imanie predstavuje jeden celok, ktorý sa **člení** na konkrétne položky.

V **[[01 - School/Účtovníctvo pre podnikateľov/Súvaha\|súvahe]]** sa vlastné imanie **vykazuje** v určitej štruktúre.

#### Vykazovanie vlastného imania v [[01 - School/Účtovníctvo pre podnikateľov/Súvaha\|súvahe]]
V [[01 - School/Účtovníctvo pre podnikateľov/Súvaha\|súvahe]] sa zohľadňuje členenie vlastného imania na 
položky vytvorené:
- Z externých zdrojov
- Samotnou účtovnou jednotkou a súčasne sa združujú tie položky, ktoré sú rovnakého charakteru

#### Členenie vlastného imania v [[01 - School/Účtovníctvo pre podnikateľov/Súvaha\|súvahe]]
- Základné imanie (pohľadávky za upísané vlastné imanie /-/)
- Emisné ážio[^1]
- Ostatné kapitálové fondy
- Zákonné [[01 - School/Obchodné a Hospodárske Právo/Obchodné spoločnosti#Rezervný fond\|rezervné fondy]]
- Ostatné fondy zo zisku
- Oceňovacie rozdiely z precenenia
- Výsledok hospodárenia minulých rokov
- Výsledok hospodárenia za účtovné obdobie po zdanení +/-

##### Základné imanie
Základné imanie sa upravuje o:
- Zmeny základného imania (+/-)
- Pohľadávky za upísané vlastné imanie (-)

##### Kapitálové fondy
- Tvoria sa z rôznych zdrojov, ktoré plynú do účtovnej jednotky z externého prostredia

>[!example]+
>- Emisné ážio[^1]
>- Ostatné kapitálové fondy

**Fondy vytvorené zo zisku**
- Vytvárajú sa z dosiahnutého účtovného zisku účtovnej jednotky pri jeho rozdeľovaní

**Zákonné fondy** (zákonný rezervný fond, nedeliteľný fond):
- Zákonný [[01 - School/Obchodné a Hospodárske Právo/Obchodné spoločnosti#Rezervný fond\|rezervný fond]] z kapitálových vkladov
- Zákonný [[01 - School/Obchodné a Hospodárske Právo/Obchodné spoločnosti#Rezervný fond\|rezervný fond]] tvorený zo zisku
- [[01 - School/Obchodné a Hospodárske Právo/Obchodné spoločnosti#Rezervný fond\|Rezervný fond]] na vlastné akcie a vlastné obchodné podiely

**Ostatné fondy tvorené zo zisku**

##### Oceňovacie rozdiely z precenenia

##### Výsledok hospodárenia minulých rokov
- Nerozdelený zisk minulých rokov (+)
- Neuhradená strata minulých rokov (-)

##### Výsledok hospodárenia za účtovné obdobie po zdanení +/-
- Účtovný zisk (+)
- Účtovná strata (-)

### Záväzky
Záväzkom sa rozumie **existujúca povinnosť účtovnej jednotky**
- Ktorá vznikla z **minulých udalostí**
- Je pravdepodobné, že **v budúcnosti zníži ekonomické úžitky** účtovnej jednotky
- Dá sa **spoľahlivo oceniť** podľa **zákona** o účtovníctve
- **Vykazuje sa** v účtovnej **závierke** v [[01 - School/Účtovníctvo pre podnikateľov/Súvaha\|súvahe]] (v podvojnom účtovníctve) alebo vo výkaze o majetku a záväzkoch (v jednoduchom účtovníctve)

>[!example]+
>**Pekáreň kupuje novú pec na pečenie chleba**
>1. Objednávka pece bola v auguste, faktúra za pec prišla v septembri
>2. Na faktúre je uvedená splatnosť do konca januára
>3. Fakturovaná suma pece je 15 000 €
>4. Neuhradená faktúra sa vykazuje v účtovnej závierke v [[01 - School/Účtovníctvo pre podnikateľov/Súvaha\|súvahe]] ako záväzok
>
>**Riešenie**
>1. Povinnosť, ktorá vznikla z minulých udalostí
>2. Zníži v budúcnosti ekonomické úžitky
>3. Dá sa spoľahlivo oceniť podľa zákona
>4. Vykazuje sa v účtovnej závierke

Pojem záväzky sa v [[01 - School/Účtovníctvo pre podnikateľov/Súvaha\|súvahe]] používa v tomto poňatí:
- Záväzky ako **cudzie zdroje majetku**
- Záväzky ako **základná skupina** súvahových položiek
- Dlhodobé záväzky a krátkodobé záväzky ako dve jej **podskupiny**

#### Triedenie záväzkov
**Podľa podstaty** (charakteru)
- Záväzky z **obchodných vzťahov** (voči dodávateľom)
- Záväzky **voči zamestnancom** a **orgánom sociálneho poistenia** (*sociálnej poisťovni*) a zdravotného poistenia (*zdravotným poisťovniam*)
- Záväzky **vyplývajúce z daní a dotácií**
- Záväzky **voči spoločníkom**, **členom** družstva a **účastníkom** združenia
- **Finančné záväzky** (bankové úvery, finančné výpomoci)
- **Ostatné druhy** záväzkov

**Časové hľadisko**
- Dlhodobé záväzky
- Krátkodobé záväzky

#### Členenie základnej skupiny záväzkov v [[01 - School/Účtovníctvo pre podnikateľov/Súvaha\|súvahe]]
![clenenie-zakladnej-skupiny-zavazkov-v-suvahe.png](/img/user/06%20-%20Images/clenenie-zakladnej-skupiny-zavazkov-v-suvahe.png)

##### Rezervy
Rezervy sú záväzky s neistým časovým vymedzením alebo výškou.

Rezervy sa tvoria na základe zásady opatrnosti.

- Rezervy sa vytvárajú na konkrétny účel, napr. na:
	- Náklady súvisiace s odstránením znečistenia životného prostredia
	- Reklamácie a záručné opravy
	- Odstránenie odpadov a obalov
	- Odstupné
	- Mzdy za nevyčerpané dovolenky
	- Nevyfakturované dodávky a služby
	- Finančné povinnosti vyplývajúce z ručenia a záruk

### Časové rozlíšenie
Položky časového rozlíšenia, ktoré dopĺňajú zdroje majetku vykazované v [[01 - School/Účtovníctvo pre podnikateľov/Súvaha\|súvahe]], majú charakter záväzkov a sú nimi:
- Výdavky budúcich období
- Výnosy budúcich období

[^1]: Príplatok k nominálnej cene cenného papiera alebo ku kurzovej hodnote devíz; prirážka k cene; rozdiel medzi nominálnou hodnotou cenného papiera a jeho vyššou trhovou cenou
