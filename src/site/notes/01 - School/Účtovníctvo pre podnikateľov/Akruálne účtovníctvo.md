---
{"dg-publish":true,"permalink":"/01-school/uctovnictvo-pre-podnikatelov/akrualne-uctovnictvo/","tags":["year2","winterSemester","uniUpP"]}
---

Akruálne účtovníctvo je **účtovníctvo s tzv. časovým rozlíšením**. Čo to ale znamená? Odpoveďou na otázku, čo je akruálne účtovníctvo, je smernica a definícia, ktorá hovorí, že táto účtovná metóda spočíva v zaznamenávaní príjmov a výdavkov v čase ich nastatia, čiže **nie až v čase ich peňažnej úhrady**. Pri akruálnom účtovníctve dochádza k účtovaniu tak nákladov ako aj výnosov naraz a to do účtovného obdobia, s ktorým časovo a vecne súvisia.

Pri takomto účtovníctve sa tiež **majetok firmy alebo inej organizácie** vykazuje v účtovnej závierke v momente splnenia definície podľa zákona o účtovníctve a to isté sa týka aj záväzkov, vlastných zdrojov a samozrejme aj nákladov a výnosov. Princíp akruálneho účtovania používajú **nielen obchodné spoločnosti**, ale aj obce a okrem obcí ho môže využiť aj rozpočtová organizácia. Najčastejšie sa využíva z časového hľadiska mesačná perióda, do ktorej sa náklady aj výnosy zaúčtujú.