---
{"dg-publish":true,"permalink":"/01-school/uctovnictvo-pre-podnikatelov/naklady-vynosy-a-vysledok-hospodarenia/","tags":["year2","winterSemester","uniUpP"]}
---

**Náklady** podniku predstavujú vynaloženie ekonomických zdrojov za účelom vytvorenia finálnych výkonov (výrobkov, prác, služieb) v peňnžnom vyjadrení.

V transformačnom procese predstavujú **vstupy**.

>[!important]+
>Nositeľmi nákladov sú výkony podniku.

Výnosy sú **peňažným ekvivalentom** realizovaných - **predaných výkonov**.

V transformačnom procese predstavujú **výstupy** z činnosti podniku v peňažnom vyjadrení, ako aj iné oceniteľné úžitky prameniace z iných zdrojov.

Charakter výnosov záleží od druhu činnosti účtovnej jednotky.

![Kruh nakladov a vynosov.png](/img/user/06%20-%20Images/Kruh%20nakladov%20a%20vynosov.png)

# Členenie nákladov – základné hľadiská
- Druhové členenie nákladov (členenie nákladov podľa druhov)
- Účelové členenie nákladov
- Členenie nákladov podľa miesta vzniku a zodpovednosti
- Kalkulačné členenie nákladov

Náklady a výnosy sa vykazujú v sústave podvojného účtovníctva **vo výkaze ziskov a strát** a priamo súvisia s **meraním výnosnosti podniku**, pričom ako meradlo výnosnosti sa používa výsledok hospodárenia (rozdiel výnosov a nákladov).

# Náklady
- **Zníženie ekonomických úžitkov** účtovnej jednotky v účtovnom období
- Ktoré sa dá **spoľahlivo oceniť**
- K zníženiu ekonomických úžitkov účtovnej jednotky v účtovnom období môže dôjsť:
	- **Priamym znížením peňažných prostriedkov** už pri vzniku nákladu
	- **Znížením majetku**, iného ako sú peňažné prostriedky
	- **Vznikom záväzku**

## Priamy alebo nepriamy vplyv vzniku nákladu na tok peňažných prostriedkov

![Vznik nakladu.png](/img/user/06%20-%20Images/Vznik%20nakladu.png)

**Náklady** predstavujú zníženie ekonomických úžitkov účtovnej jednotky v účtovnom období, ktoré má za **následok**:
- **Zníženie majetku** peňažnej aj nepeňažnej povahy
- **Zvýšenie záväzkov**

![Vznik nakladu 2.png](/img/user/06%20-%20Images/Vznik%20nakladu%202.png)

# Základné členenie nákladov v účtovníctve
Náklady sa **vykazujú vo výkaze ziskov a strát**.

Pri účtovaní a vykazovaní nákladov vo výkaze ziskov a strát sa v SR uplatňuje **druhové členenie nákladov**.

Náklady sa účtujú a vo výkaze ziskov a strát vykazujú:
- **V členení podľa činností na**:
	- Náklady na hospodársku činnosť
	- Náklady na finančnú činnosť
- S ďalším rozdelením na skupiny nákladov
- Na konkrétne položky nákladov


| **Naklady na hospodársku činnosť**            | **Naklady na finančnú činnosť** |
| --------------------------------------------- | ------------------------------- |
| Spotrebované nákupy                           | Finančné náklady                |
| Služby                                        |                                 |
| Osobné náklady                                |                                 |
| Dane a poplatky                               |                                 |
| Iné náklady na hospodársku činnosť            |                                 |
| Odpisy a opravné položky k dlhodobému majetku |                                 |

V samostatnej skupine sa účtuje a osobitne sa vo výkaze ziskov a strát vykazuje **daň z príjmov**.

Náklady sú zatriedené do skupín podľa ich ekonomického obsahu.

## Náklady na hospodársku činnosť
### Spotrebované nákupy
- Spotreba materiálu
- Spotreba energie
- Spotreba ostatných neskladovateľných dodávok
- Predaný tovar
- Tvorba a zúčtovanie opravných položiek k zásobám (materiálu a tovaru)
- Predaná nehnuteľnosť

### Služby
- Opravy a udržiavanie
- Cestovné
- Náklady na reprezentáciu
- Ostatné služby

### Osobné náklady
- Mzdové náklady
- Príjmy spoločníkov obchodne spoločnosti a členov družstva zo závislej činnosti
- Odmeny členom orgánov spoločnosti a družstva
- Náklady na zdravotné a sociálne poistenie zamestnancov hradené zamestnávateľom
- Sociálne náklady

### Dane a poplatky
- Daň z motorových vozidiel
- Daň z nehnuteľností
- Poplatky platené podľa zákonných predpisov orgánom štátnej správy, súdom, obciam, vyšším územným celkom napr. správne, súdne, koncesionárske a miestne poplatky

### Iné náklady na hospodársku činnosť
- Zostatková cena dlhodobého majetku v dôsledku predaja
- Výdaj materiálu zo skladu pri jeho predaji
- Náklady na dary
- Zmluvné a ostatné pokuty
- Penále a úroky z omeškania
- Manká a škody
- Odpis pohľadávky
- Tvorba a zúčtovanie opravných položiek k pohľadávkam
- Ostatné náklady na hospodársku činnosť

### Odpisy a opravné položky k dlhodobému majetku
- Odpisy dlhodobého nehmotného majetku a dlhodobého hmotného majetku
- Tvorba a zúčtovanie opravných položiek k dlhodobému majetku
- Zúčtovanie komplexných nákladov budúcich období

## Náklady na finančnú činnosť
- **Finančné náklady**
	- Platené úroky
	- Kurzové straty
	- Uhrádzané bankové poplatky
	- Manká a škody na finančnom majetku

## Samostatná skupina nákladov
- **Daň z príjmov**
	- Splatná daň z príjmov
	- Odložená daň z príjmov
	- Dodatočné odvody dane z príjmov

# Výnosy
- **Zvýšenie ekonomických úžitkov** účtovnej jednotky v účtovnom období
- Ktoré sa dá **spoľahlivo oceniť**

K zvýšeniu ekonomických úžitkov účtovnej jednotky v účtovnom období môže dôjsť:
- **Priamym zvýšením peňažných prostriedkov** už pri vzniku výnosu
- **Zvýšením majetku**, iného ako sú peňažné prostriedky
- **Znížením záväzku**

## Priamy alebo nepriamy vplyv vzniku výnosu

![Vznik vyonosu.png](/img/user/06%20-%20Images/Vznik%20vyonosu.png)

**Výnosy** predstavujú zvýšenie ekonomických úžitkov účtovnej jednotky v účtovnom období, ktoré má za **následok**:
- **Zvýšenie majetku** či už **priamo** peňažných prostriedkov alebo nepriamo iného majetku ako sú peňažné prostriedky
- **Zníženie záväzkov**

![Vznik výnosu.png](/img/user/06%20-%20Images/Vznik%20v%C3%BDnosu.png)

## Základné členenie výnosov v účtovníctve
Výnosy sa vykazujú vo výkaze ziskov a strát:
- V členení **podľa činností na**:
	- Výnosy z **hospodárskej** činnosti
	- Výnosy z **finančnej** činnosti
- S ďalším rozdelením na skupiny výnosov
- Na konkrétne položky výnosov.

![Druhy výnosov.png](/img/user/06%20-%20Images/Druhy%20v%C3%BDnosov.png)

Výnosy sú zatriedené **do skupín podľa ich ekonomického obsahu**.

## Výnosy z hospodárskej činnosti
- Tržby za **vlastné výkony a tovar**
	- Tržby z predaja výrobkov
	- Tržby za poskytnuté služby
	- Tržby za predaný tovar
	- Výnosy z nehnuteľnosti na predaj
	- Výnosy zo zákazky
- **Zmeny stavu** vnútroorganizačných **zásob**
	- Zmena stavu nedokončenej výroby
	- Zmena stavu polotovarov
	- Zmena stavu výrobkov
	- Zmena stavu zvierat
- **Aktivácia**
	- Aktivácia materiálu a tovaru
	- Aktivácia vnútroorganizačných služieb
	- Aktivácia dlhodobého nehmotného majetku
	- Aktivácia dlhodobého hmotného majetku
- **Iné výnosy** z **hospodárskej** činnosti
	- Tržby z predaja dlhodobého hmotného a nehmotného majetku
	- Tržby z predaja materiálu
	- Výnosy z pokút
	- Penále a úrokov z omeškania
	- Výnosy z odpísaných pohľadávok
	- Ostatné výnosy z hospodárskej činnosti
- **Zúčtovanie niektorých položiek** z **hospodárskej** činnosti
	- Zúčtovanie komplexných nákladov budúcich období

## Výnosy z finančnej činnosti
- Tržby z predaja cenných papierov a podielov
- Prijaté úroky
- Kurzové zisky
- Výnosy z precenenia cenných papierov
- Výnosy z dlhodobého a krátkodobého finančného majetku
- Výnosy z
- Derivátových operácií
- Ostatné finančné výnosy

# Základné zásady uplatňované pri účtovaní nákladov a výnosov
- Zásada **verného a pravdivého zobrazenia skutočností**, ktoré sú predmetom účtovníctva
- Zásada **dodržania momentu realizácie**, t. j. realizačný princíp
- Zásada **vecného a časového priraďovania nákladov k výnosom**, t. j. súmerateľnosť výnosov a nákladov
- **Zákaz kompenzácie** nákladov a výnosov
- **Zásada [[01 - School/Účtovníctvo pre podnikateľov/Akruálne účtovníctvo\|akruálnosti]]**, t. j. uplatnenie [[01 - School/Účtovníctvo pre podnikateľov/Akruálne účtovníctvo\|akruálneho]] princípu

Uplatnenia **[[01 - School/Účtovníctvo pre podnikateľov/Akruálne účtovníctvo\|akruálneho]] princípu** v účtovníctve znamená, že **náklady a výnosy** sa účtujú do toho účtovného obdobia, s ktorým **časovo a vecne súvisia**.

Podstatou je, že účtovná jednotka je povinná zaúčtovať a vykázať:
- **Náklad** v tom účtovnom období, s ktorým časovo a vecne súvisí, bez ohľadu na to, kedy vznikne **výdavok** (pohyb peňažných prostriedkov), ktorý sa vzťahuje na tento náklad;
- **Výnos** v tom účtovnom období, s ktorým časovo a vecne súvisí, bez ohľadu na to, kedy vznikne **príjem** (pohyb peňažných prostriedkov), ktorý sa vzťahuje na tento výnos.

Výdavky a príjmy účtuje účtovná jednotka vždy v tom účtovnom období, v ktorom dôjde k ich úhrade alebo inkasu.

Z podstaty uvedenej základnej zásady vyplýva, že pre účtovanie vzniku nákladov alebo výnosov nie je rozhodujúce, kedy nastane pohyb peňažných prostriedkov. Môžu nastať tieto 3 prípady:
1. Náklad/výnos vzniká **súčasné** s výdavkom/príjmom
2. Náklad/výnos vzniká **pred** výdavkom/príjmom
3. Náklad/výnos vzniká **po** výdavku/príjme

## Náklad vzniká súčasne s výdavkom
- Vzniká teda v tom istom účtovnom období - **náklady zaplatené**

![Naklady zaplatene.png](/img/user/06%20-%20Images/Naklady%20zaplatene.png)

## Náklad vzniká pred výdavkom
- Výdavok môže nastať alebo nastáva až v nasledujúcom účtovnom období - **náklady nedoplatené**

![Naklady nedoplatene.png](/img/user/06%20-%20Images/Naklady%20nedoplatene.png)

## Náklad vzniká po výdavku
- Môže nastať alebo nastáva až v nasledujúcom účtovnom období - **náklady predplatené**

![Naklady predplatene.png](/img/user/06%20-%20Images/Naklady%20predplatene.png)

## Výnos vzniká súčasne s príjmom
- V tom istom účtovnom období - **výnosy vyinkasované**

![Vynosy vyinkasovane.png](/img/user/06%20-%20Images/Vynosy%20vyinkasovane.png)

## Výnos vzniká pred príjmom
- Príjem môže nastať alebo nastáva až v nasledujúcom účtovnom období - **nevyinkasované výnosy**

![Vynosy nevyinkasovane.png](/img/user/06%20-%20Images/Vynosy%20nevyinkasovane.png)

## Vznik výnosu po príjme
- Výnos môže nastať alebo nastáva až v nasledujúcom účtovnom období - **výnosy vopred prijaté**

![Vynosy vopred prijate.png](/img/user/06%20-%20Images/Vynosy%20vopred%20prijate.png)

# Výsledok hospodárenia
- Výsledkom hospodárenia sa rozumie
	- **Ocenený výsledný efekt** účtovnej jednotky
	- **Dosiahnutý** v účtovnom **období**

Výsledok hospodárenia za účtovné obdobie sa v účtovníctve založenom na akruálnom princípe (čiže *v sústave podvojného účtovníctva*) **zisťuje** *porovnaním výnosov a nákladov*, ktoré s daným účtovným obdobím časovo a vecne súvisia.

**Náklady**, **výnosy** a **výsledok** hospodárenia sa vykazujú v požadovanom členení vo **výkaze ziskov a strát**.

## Výkaz ziskov a strát
**Výkaz ziskov a strát** je výkaz účtovnej závierky, ktorý podrobne špecifikuje súvahovú položku – výsledok hospodárenia za účtovné obdobie po zdanení

Výnosy sú vyššie ako náklady, výsledok hospodárenia je **účtovný zisk**

![Uctovny zisk.png](/img/user/06%20-%20Images/Uctovny%20zisk.png)

Výnosy sú nižšie ako náklady, výsledok hospodárenia je **účtovná strata**

![Uctovna strata.png](/img/user/06%20-%20Images/Uctovna%20strata.png)

### Výkaz ziskov a strát v podmienkach SR
Pri prezentovaní výnosov a nákladov vo výkaze ziskov a strát sa aplikuje **horizontálna forma prezentácie** s tým, že výkaz ziskov strát **neobsahuje celkovú sumu nákladov a celkovú sumu výnosov**.

Zároveň sa rešpektuje členenie výsledku hospodárenia na VH z hospodárskej činnosti a VH z finančnej činnosti.

Výkaz ziskov a strát **má predpísanú štruktúru** – právnym predpisom sú ustanovené **vzory výkazu ziskov a strát** pre jednotlivé typy účtovných jednotiek; samostatné vzory sú pre jednotlivé veľkostné skupiny podnikateľov – pre mikro účtovné jednotky, malé účtovné jednotky a veľké účtovné jednotky, **pričom malé a veľké účtovné jednotky majú spoločný vzor**.

Zostavuje sa v stanovených peňažných jednotkách, od roku 2009 u podnikateľov **v celých eurách**.

## Základná štruktúra výkazu ziskov a strát
- Vzor pre podnikateľov výkaz ziskov a strát pre malé a veľké účtovné jednotky

![Zakladna struktura vykazu ziskov a strat.png](/img/user/06%20-%20Images/Zakladna%20struktura%20vykazu%20ziskov%20a%20strat.png)