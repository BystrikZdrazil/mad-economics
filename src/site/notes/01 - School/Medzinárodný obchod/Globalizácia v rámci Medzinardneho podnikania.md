---
{"dg-publish":true,"permalink":"/01-school/medzinarodny-obchod/globalizacia-v-ramci-medzinardneho-podnikania/","tags":["year2","winterSemester","uniMO"]}
---

[[Globalizácia vo Svetovom hospodárstve\|Globalizácia vo Svetovom hospodárstve]]

[[01 - School/Európska Únia/Globalizácia a EU\|Globalizácia a EU]]

# VUCA
- Volatility (nestálosť, prchavosť)
- Uncertainity (neistota)
- Complexity (komplexnosť)
- Ambiguity ( nejednoznačnosť)

## Volatility – Premenlivosť
- Poukazuje na premenlivosť dnešného sveta. Zmena sa deje častejšie ako v minulosti, je rýchlejšia a má oveľa väčší vplyv.
- Príkladom môžu byť tzv. Startupy, ktoré dokážu veľmi rýchlo meniť svoje obchodné modely i spôsoby, akým fungujú celé odvetvia.
- Napríklad Uber zmenil tradičný spôsob, akým používame taxíky, Airbnb, KIWI...

## Uncertainity – Neistota
- Množstvo zmien a ich veľký vplyv znamenajú, že fungujeme v stále väčšej neistote. Čo dnes v mojom odvetví platí, už zajtra nemusí byť pravda. Všetko sa mení tak rýchlo, že plány môžu byť neaktuálne už v momente , keď sa vytvoria. Nevieme, kedy príde firma s novým nápadom, konkurencia urobí neočakávaný ťah, zákazníci zmenia svoje správanie.

## Complexity – Zložitosť
- Okrem toho, že svet je premenlivý a neistý, vstupuje do neho ešte jeden faktor, a to zložitosť. Blízkosť vnesená do našich životov internetom, mobilnými telefónmi, soc. Sieťami a zdieľaním spôsobuje, že všetko je prepojené so všetkým. Existuje množstvo nelineárnych prepojení a ťažko sa určujú jednoduché súvislosti. To nám zabraňuje svet pochopiť, ale hlavne nám bráni nájsť jednoduché riešenia.

## Ambiguity – Dvojznačnosť
- Premenlivosť, neistota a zložitosť spôsobujú, že neexistuje jediná pravda, jediné správne riešenie. Riešenie môže byť aj správne aj zlé. Záleží to na uhle pohľadu a ťažko sa dá dopredu povedať, ktorá z týchto možností to bude.

# Základná terminológia
**Zahraničný obchod**: obchod cez hranice štátu, pričom dochádza k intenzívnejšiemu prepájaniu reprodukčných procesov jednotlivých štátov a stretu zahraničnoekonomických aktív.

**Medzinárodný obchod**: súhrn zahraničných obchodov jednotlivých štátov.

**Svetové hospodárske prostredie**: tvorí environment pre medzinárodné podnikanie.

**Medzinárodné podnikanie**: všetky podnikateľské transakcie medzi jednotlivcami, firmami, alebo inými, či už súkromnými alebo verejnými subjektami, štátmi či integračnými a inými zoskupeniami, ktoré prechádzajú cez národné hranice. Tieto transakcie zahŕňajú vývoz a dovoz tovarov a služieb a investície, prepravu, transakcie v oblasti tzv. duševného bohatstva (patenty, licencie, know-how..).

# Hybné faktory rozvoja globalizácie
- Transfer kapitálu
- Technologický pokrok a politické rozhodnutia
- Krytie národných mien zlatom
- Otázka migrície obyvateľstva

- Zvyšovanie významu svetového hospodárstva a jeho permanentné zmeny (fluktuácia recesie a konjunktúry) = výsledok nasledujúcich faktorov (pôvodných megatrendov):

## Súčasné megatrendy globalizácie
- **Rozvoj služieb podporujúcich medzinárodný obchod -** Obchod umožňujúce finančné a bankové služby, logistické služby...
- **Expanzia technológií -** Zariadenia a procesy umožňujúce efektívnu, rýchlu a lacnú komunikáciu ⟶ minimalizovanie geografických vzdialeností
- **Liberalizácia cezhraničného obchodu a pohybu zdrojov -** Domáci spotrebitelia žiadajúci prístup k zahraničným tovarom + väčší tlak na domácich výrobcov
- **Silnejúca globálna konkurencia -** Fungujúce aj vznikajúce spoločnosti majú možnosti, ale aj konkurenciu v zahraničnej sfére
- **Rastúci tlak spotrebiteľov -** Lepšia informovanosť spotrebiteľov o štandardoch globálneho produktu ⟶ rastúce požiadavky na produkt
- **Meniace sa politické okolnosti** - Stabilizácia politického prostredia, v súčasnosti eskalácia protekcionizmu
- **Expandujúca cezhraničná spolupráca -** Nové vnímanie multilaterálnej spolupráce a medzinárodná ekonomická integrácia